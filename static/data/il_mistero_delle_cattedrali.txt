 
1 
 
La Sfinge protegge e domina la Scienza (disegno di Julien Champagne) 
  
2 
FULCANELLI 
 
 
IL MISTERO 
DELLE CATTEDRALI 
 
 
e l'interpretazione esoterica 
dei simboli ermetici 
della Grande Opera 
 
 
Terza edizione ampliata 
 
 
con tre prefazioni di 
 
EUGÈNE CANSELIET, F.C.H. 
 
 
 
Scansione Ettore Peluso 
Corretto da filuc (filuc@everyday.com) 
 
 
EDIZIONI MEDITERRANEE 
  
3 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
La maggior parte delle illustrazioni fotografiche sono di Pierre Jahan 
 
 
 
Titolo originale dell'opera : Le Mystère des Cathédrales - © Copyright 
1964 by Jean-Jacques Pauvert, Paris - © Copyright 1972 by Edizioni 
Mediterranee - Roma - Traduzione di Ferruccio Ledvinka - Copertina di 
Giulia Marini - Printed in Italy - S.T.A.R. - Via Luigi Arati, 12 - Roma. 
  
4 
Ai Fratelli di Heliopolis 
  
5 
 
 
 
PREFAZIONI
  
6 
PREFAZIONE ALLA 
PRIMA EDIZIONE 
Per il discepolo è un compito ingrato e difficile presentare una 
opera scrìtta dal proprio Maestro. Perciò, la mia intenzione non è quella 
d'analizzare in quest'occasione II Mistero delle Cattedrali, né di 
sottolineare il bello stile ed il profondo insegnamento. Confesso umilmente 
la mia incapacità e preferisco lasciare ai lettori il compito d'apprezzare il 
libro, 
ed 
ai 
Fratelli 
di 
Heliopolis 
la 
gioia 
di 
raccogliere 
questa sintesi, esposta così magistralmente da uno di loro. Il tempo 
e la verità faranno il resto. 
Già da molto tempo, ormai, l'Autore di questo libro non è più 
tra noi. L'uomo si è eclissato. Riemerge soltanto il suo ricordo. Provo 
una certa pena nell'evocare l'immagine di questo Maestro laborioso 
e sapiente, al quale devo tutto, deplorando; ahimè! la sua precoce 
dipartita. I suoi molti amici, fratelli sconosciuti che attendevano da lui 
la soluzione del misterioso Verbum dimissum, lo rimpiangeranno in- 
sieme a me. 
Ma poteva egli, giunto al culmine della Conoscenza, rifiutare di 
obbedire agli ordini del Destino? — Nessuno è profeta in patria — 
  
7 
Questo vecchio proverbio spiega, forse, la ragione occulta dello 
sconvolgimento provocato, nella vita solitaria e studiosa del filosofo, dalla 
scintilla della Rivelazione. Per effetto di questa fiamma divina, il vecchio 
uomo si è completamente consunto. Il nome, la famiglia, la patria, tutte le 
illusioni 
e 
tutti 
gli 
errori, 
tutte 
le 
vanità 
sono 
ridotte 
in 
polvere. Ma da questa cenere, come la fenice dei poeti, nasce una 
nuova personalità. Così almeno pretende la Tradizione filosofale. 
Il Mio Maestro lo sapeva. E sparì quando giunse l'ora fatidica, 
quando il Segno fu compiuto. Chi oserebbe sottrarsi alla Legge? — 
Anch'io, nonostante lo struggimento provocato da una separazione 
dolorosa, ma inevitabile, se mi capitasse il fortunato avvenimento che 
obbligò l'Adepto ad allontanarsi dagli orrori di questo mondo, non 
mi comporterei in maniera diversa. 
Fulcanelli non è più. Eppure il suo pensiero è rimasto, ardente 
e vivo, chiuso per sempre in queste pagine come in un santuario, e 
questa è la nostra unica consolazione. 
Grazie a lui, la Cattedrale gotica ci confida il suo segreto. E non 
senza sorpresa né emozione apprendiamo in che modo fu tagliata, dai 
nostri antenati, la prima pietra delle fondazioni, gemma abbagliante, 
più preziosa dello stesso oro, e sulla quale Gesù fondò la sua Chiesa. 
Tutta la Verità, tutta la Filosofia, tutta la Religione si basano su 
quest'unica Pietra sacra. Molti uomini, pieni di presunzione, si credono 
capaci di fabbricarla; eppure, quanto sono rari gli eletti abbastanza 
semplici, abbastanza sapienti, abbastanza abili da riuscirvi! 
Ma ciò non ha molta importanza. Ci basti sapere che le meraviglie del 
nostro medioevo contengono la stessa verità positiva, gli stessi 
fondamenti scientifici delle piramidi d'Egitto, dei templi greci, delle 
Catacombe romane e delle basiliche bizantine. 
Tale è, grosso modo, la portata del libro di Fulcanelli. 
Gli ermetisti, — o almeno quelli che sono degni di questo nome, 
— scopriranno anche dell'altro. Si dice che la luce nasce dallo scontro 
di idee differenti: essi potranno riconoscere che qui, nel confronto tra 
il Libro e l'Edificio, si libera lo Spirito e la Lettera muore. Fulcanelli 
ha fatto per loro il primo sforzo; tocca ora agli ermetisti fare l'ultimo. 
La strada che resta da percorrere è breve. C'è ancora bisogno di 
individuarla con, esattezza e di non muoversi senza sapere dove si va. 
Cosa si vuole di più? 
Io so, non per averlo scoperto da solo, ma perché l'Autore stesso me ne 
diede la certezza più di dieci anni ja, che la chiave dell'arcano 
più grande è data, senza alcuna finzione, da una delle figure che illustrano 
  
8 
quest'opera. E questa chiave consiste unicamente in un colore, 
manifesto all'artista già dall'inizio del lavoro. Nessun Filosofo, a 
quanto mi è dato sapere, ha colto l'importanza di questo punto essenziale. 
Rendendolo noto, obbedisco alle ultime volontà di Fulcanelli e 
sono in regola con la mia coscienza. 
Ed ora, mi sia permesso, in nome dei Fratelli di Heliopolis e mio, 
di ringraziare caldamente l'artista al quale il mio maestro affidò 
l'illustrazione del proprio lavoro. Infatti, grazie al talento sincero e 
minuzioso del pittore Julien Champagne, Il Mistero delle Cattedrali riveste 
il proprio austero esoterismo d'un superbo mantello di disegni originali. 
 
E. CANSELIET 
F.C.H  
Ottobre 1925 
  
9 
  
PREFAZIONE ALLA 
SECONDA EDIZIONE 
 
 Quando Il Mistero delle Cattedrali fu scritto, nel 1922, Fulcanelli non 
aveva ricevuto ancora Il Dono di Dio, ma era così vicino all'Illuminazione 
suprema che ritenne necessario aspettare e mantenere l'incognito, del resto 
sempre conservato più ancora per inclinazione personale che per scrupolo 
d'una rigorosa obbedienza alla regola del segreto. In verità, dobbiamo 
ammettere che quest'uomo d'un'altra età, per il suo strano portamento, i 
suoi modi antiquati e le sue insolite occupazioni, attirava, senza volerlo, 
l'attenzione degli oziosi, dei curiosi e degli sciocchi; molto meno rumore, 
tuttavia, suscitò, un po' più tardi, la scomparsa totale della sua presenza 
fisica. 
Così, non appena fu in ordine la prima parte dei suoi scritti, il Maestro 
manifestò il suo desiderio, - assoluto e senza appello, cioè che la sua vera 
entità restasse nell'ombra, e che sparisse la sua etichetta sociale, ormai 
definitivamente cambiata con lo pseudonimo voluto dalla Tradizione e da 
molto tempo familiare. Questo nome celebre è così solidamente fissato nella 
memoria fino alle future generazioni, che non è assolutamente possibile 
  
10 
sostituirlo con un qualsiasi altro patronimico per quanto quest'ultimo possa 
sembrare ben fondato, o brillantissimo o il più auspicato. 
Ci si deve, come minimo, persuadere che il padre d'un'opera di così 
eccelsa qualità, non lo abbandonò certo, una volta compiuto il suo lavoro, 
se non per delle ragioni strettamente pertinenti, se non imperiose, e 
maturate profondamente. Su di un piano diverso, tali ragioni diedero luogo 
alla rinuncia, che non ci si stanca d'ammirare, perché anche gli autori più 
distaccati dal mondo, scelti tra i migliori, si mostrano sempre sensibili alla 
gloriuzza che deriva dalla propria opera stampata. Si deve aggiungere 
però, che il caso di Fulcanelli non assomiglia a nessun altro, nell'ambito 
delle Lettere del nostro tempo, perché proviene da una disciplina etica 
infinitamente superiore, secondo la quale il nuovo Adepto armonizza il suo 
destino con quello dei suoi rari predecessori, come lui apparsi alla loro 
epoca determinata, scaglionati su una strada immensa, simili a dei fari di 
salvezza e di misericordia. Filiazione senza macchia, che si mantiene 
prodigiosamente, perché senza sosta venga confermata, nella sua duplice 
manifestazione spirituale e scientifica, la Verità eterna, universale ed 
indivisibile. E come la maggioranza degli antichi Adepti, Fulcanelli, 
gettando alle ortiche del fosso la consunta spoglia del vecchio uomo, lasciò 
soltanto sul sentiero la traccia onomastica del proprio fantasma di cui 
l'altero biglietto da visita proclama la suprema aristocrazia.  
 
 
* * * 
 
Per coloro che posseggono qualche conoscenza dei libri alchimistici del 
passato è necessario basarsi su questo aforisma: l'insegnamento orale da 
maestro a discepolo è superiore a qualsiasi altro. È in questo modo che 
Fulcanelli ricevette l'iniziazione, così come noi l'abbiamo ricevuta da lui; 
dobbiamo però aggiungere, da parte nostra, che Ciliani ci aveva già 
spalancato la porta del labirinto, nella settimana incui apparve, nel 1915, 
la riedizione del suo opuscolo. 
 Nella nostra Introduzione alle Dodici Chiavi della Filosofia noi abbiamo 
ripetuto di proposito che Basilio Valentino fu l'iniziatore del nostro 
Maestro, e ciò perché ci fu data l'occasione di cambiare l'epiteto del 
vocabolo, cioè di sostituire - per amore di esattezza - l'aggettivo numerale 
primo al qualificativo vero che avevamo utilizzato prima, nella nostra 
Prefazione delle Dimore filosofali. A quell'epoca, noi ignoravamo la lettera 
così commovente che riportiamo qui sotto e che trae tutta la sua cattivante 
bellezza dallo slancio dell'entusiasmo, dal l'accento del fervore che 
  
11 
infiamma improvvisamente lo scrittore, diventato anonimo a causa della 
raschiatura della firma, come lo è il destinatario per la mancanza 
d'indirizzo. Indubbiamente costui fu il maestro di Fulcanelli, il quale lasciò, 
tra le sue carte, la lettera rivelatrice, segnata in croce da due righe sporche 
di carbone, lungo la traccia della piegatura, per essere stata poi tanto 
tempo chiusa in un portafoglio, dove è stata lo stesso raggiunta dalla 
polvere impalpabile e grassa dell'enorme forno sempre in attività. Così 
l'autore del Mistero delle Cattedrali conservò per molti anni, come un 
talismano, la prova scritta del trionfo del suo vero iniziatore, prova che 
nulla più vieta di pubblicare oggi, soprattutto perché essa fornisce una idea 
potente e giusta del sublime ambito nel quale si situa la Grande Opera. 
Pensiamo che non ci sarà rimproverata la lunghezza della strana lettera da 
cui sarebbe certo un peccato eliminare anche una sola parola, 
 
 Mio caro amico, 
Questa volta avete veramente ricevuto il Dono di Dio; è una grande 
Grazia, e per la prima volta, mi rendo conto di quanto sia raro questo 
favore. Infatti io credo che l'arcano, nel suo abisso insondabile di semplicità, 
è introvabile con l'aiuto del solo raziocino per quanto esso possa essere 
sottile ed esercitato. Finalmente siete in possesso del Tesoro dei Tesori, 
rendiamo grazie alla Luce Divina che ve ne ha reso partecipe. Del resto, 
l'avete meritato giustamente con la vostra incrollabile fede nella Verità, la 
costanza degli sforzi, la perseveranza nel sacrifìcio, ed anche, non 
dimentichiamolo,... con le vostre opere buone. 
Quando mia moglie m'ha annunciato la bella notizia, sono stato 
sbalordito dalla gioiosa sorpresa e non stavo più in me dalla felicità. A tal 
punto che mi son detto: purché non paghiamo quest'ora di euforia con 
qualche cosa di terribile domani. Ma, sebbene informato sommariamente 
della cosa, ho creduto di capire, e ciò conferma la mia certezza, che il fuoco 
viene spento soltanto quando l'Opera è compiuta e tutta la massa tintoria 
impregna il vetro che, di decantazione in decantazione, resta alla fine 
completamente saturo e diventa luminoso come il sole. 
Avete spinto la vostra generosità fino ad associarci a questa alta ed 
occulta conoscenza che vi appartiene di diritto e che è totalmente personale. 
Meglio di ogni altro ne avvertiamo tutto il peso e meglio di ogni altro siamo 
capaci di rimanervi eternamente riconoscenti. Sapete bene che le più belle 
frasi, le più eloquenti proteste non valgono quanto la commovente 
semplicità di queste parole: voi siete buono, ed è proprio per questa grande 
  
12 
virtù che Dio ha posto sulla vostra fronte il diadema della vera regalità. Egli 
sa che farete un nobile uso dello scettro e dell'inestimabile appannaggio che 
comporta. Da molto tempo ormai Vi conosciamo come il mantello blu dei 
vostri amici nel bisogno; il mantello caritatevole si è improvvisamente 
allargato perché, ora, tutto l'azzurro del cielo, ed il suo grande sole coprono 
le vostre nobili spalle. Possiate gioire a lungo di questa grande e rara felicità 
per la gioia e la consolazione dei vostri amici, ed anche dei vostri nemici, 
perché la disgrazia cancella tutto ed ormai disponete della bacchetta magica 
che compie tutti i miracoli. 
Mia moglie, con quell'inesplicabile intuizione delle persone sensibili, 
aveva fatto un sogno molto strano. Aveva visto un uomo avvolto in tutti i 
colori dell'iride ed innalzato fino al sole. La spiegazione non si è fatta 
attendere. Quale Meraviglia! Che bella e vittoriosa risposta alla mia lettera 
piena di dialettica e - teoricamente - esatta, ma quanto lontana, ancora, dal 
Vero, dal Reale! Ah! si potrebbe quasi affermare che chi ha salutato la stella 
del mattino ha perso per sempre l'uso della vista e della ragione, perché è 
affascinato da questa falsa luce e precipitato nelle tenebre... A meno che, 
come è stato per voi, un gran colpo di fortuna non lo allontani bruscamente 
dall'orlo del precipizio. 
Non vedo l'ora di rivedervi, caro amico mio, di riascoltare il racconto 
delle ultime ore d'angoscia e di trionfo. Ma state pur certo, tanta è la gioia 
che stiamo provando e tale è la gratitudine che è nel nostro cuore, che non 
riuscirei mai ad esprimermi a parole. Alleluia! 
Vi abbraccio e mi felicito con voi 
Il vostro vecchio amico... 
 
Chi sa compiere l'Opera con il solo mercurio ha trovato la perfezione, - 
cioè è stato illuminato ed ha compiuto il Magistero. 
Forse, un passaggio avrà colpito, sorpreso o sconcertato il lettore 
attento e già in dimestichezza con i dati principali del problema ermetico. 
Si tratta di quel passaggio in cui l'intimo e saggio autore della missiva 
esclama: 
"Ah! si potrebbe quasi affermare che chi ha salutato la stella del mattino 
ha perso per sempre l'uso della vista e della ragione, perché è affascinato 
da questa falsa luce ed è precipitato nelle tenebre".  
Questa frase sembra in contraddizione con quello che abbiamo 
affermato, più di vent'anni fa, in uno studio sulla Toison d'Or1 (1 Vedi 
Alchimie. J.J. Pauvert editore, p. 137), e cioè che la stella è il grande segno 
dell'Opera; ch'essa suggella la materia filosofale; che essa fa sapere 
  
13 
all'alchimista d'aver trovato non la luce dei pazzi ma quella dei saggi; che 
essa consacra la saggezza; e che è chiamata stella del mattino. 
Il lettore avrà notato che precisavamo brevemente che l'astro ermetico è 
da principio ammirato nello specchio dell'arte o mercurio prima di 
mostrarsi sotto il cielo chimico, ch'esso rischiara in modo assai modesto? 
Egualmente ligio ai doveri di carità e d'osservanza del segreto, anche se 
questo poteva farci passare per dei ferventi amanti del paradosso, avremmo 
potuto insistere già allora sul meraviglioso segreto e, a questo scopo, 
avremmo potuto ricopiare alcuni appunti scritti in un vecchio quaderno, 
dopo una delle dotte discussioni con Fulcanelli; queste discussioni, 
accompagnate da caffè freddo e zuccherato, erano la nostra maggiore 
delizia al tempo della nostra adolescenza, quand'eravamo assidui e 
studiosi, avidi di questo incomparabile sapere. 
La nostra stella è unica, eppure è doppia. Sappiate distinguere la sua 
impronta reale dalla sua immagine, e noterete ch'essa brilla con più intensità 
alla luce del giorno che nelle tenebre della notte. 
Dichiarazione, questa, che convalida e completa quella di Basilio 
Valentino (Douze Clefs) non meno categorica e solenne: 
"Gli Dei hanno accordato agli uomini due stelle per condurli verso la 
grande Sapienza; osservale, o uomo! e segui con costanza il loro chiarore, 
perché è in esso che si trova la Saggezza". 
E si tratta certo delle due stelle rappresentate in una delle piccole 
illustrazioni alchemiche del convento francescano di Cimiez, accompagnata 
da una leggenda in latino che riguarda la virtù salvatrice inerente 
l'irraggiamento notturno delle stelle. 
"Cum luce salutem; con la luce, la salvezza". 
In ogni caso, anche se si possiede solo in minima parte il significato 
filosofico e se si prende la briga di meditare sulle già citate parole di Adepti 
incontestabili, si avrà la chiave con cui Ciliani apre la porta del tempio. Ma 
se ancora non si comprende, allora si rileggano le opere di Fulcanelli e non 
si vada a cercare altrove un insegnamento che nessun altro libro potrebbe 
fornire con altrettanta precisione. 
Esistono, dunque, due stelle, che, nonostante la poca verosimiglianza, 
formano in realtà un'unica stella. Quella che brilla sulla Vergine mistica, - 
che è contemporaneamente nostra madre ed il mare ermetico1 (1 In francese 
mère (madre) e mer (mare) si pronunciano allo stesso modo e sono dello 
stesso genere. Quindi notre mère (nostra madre), secondo la cabala fonetica, 
ha il significato di "nostro mare" (N.d.T)) - annuncia il concepimento e non 
è altro che il riflesso dell'altra che precede il miracoloso avvento del Figlio. 
Perché se la Vergine celeste è chiamata anche "stella matutina", stella del 
  
14 
mattino; se si può contemplare su di lei lo splendore d'un segno divino; se 
la riconoscenza per questa sorgente di grazie procura gioia al cuore 
dell'artista; non si tratta, però, che d'una semplice immagine riflessa dallo 
specchio della Saggezza. Questa stella visibile ma inafferrabile, malgrado 
la sua importanza ed il posto che occupa nelle opere di vari autori, attesta 
la realtà dell'altra, di quella che incorona alla nascita il Bimbo divino. San 
Crisostomo ci fa sapere che il segno che condusse i Magi alla grotta di 
Betlemme, prima di sparire, si posò sul capo del Salvatore e lo circondò 
d'un'apoteosi di luce. 
 
* * * 
 
Insistiamo, e siamo certi che alcuni ce ne saranno riconoscenti: si tratta 
veramente d'un astro notturno la cui luce s'irraggia senza molto splendore 
al polo del cielo ermetico. E quindi ha poca importanza, senza lasciarsi 
ingannare dalle apparenze, che ci si informi sul cielo terrestre, di cui parla 
Venceslao Lavinius di Moravia e su cui insiste tanto Jacobus Tollius: 
"Tu avrai compreso che cos'è il Cielo, di cui si parla nel mio piccolo 
libro, e per mezzo del quale sarà svelato il Cielo chimico. Perché  
Questo cielo è immenso e riveste le campagne di una luce color di 
porpora.  
In esso sono stati individuati i suoi astri ed il suo sole".  
È indispensabile meditare a fondo che il cielo e la terra, sebbene nel 
caos cosmico originale siano stati mescolati, non sono differenti ne in 
sostanza ne in essenza, ma lo diventano in qualità, in quantità ed in virtù. 
La terra alchemica, caotica, inerte e sterile, non contiene forse, nonostante 
ciò, il cielo filosofico? Sarebbe dunque impossibile per l'artista, imitatore 
della Natura e della Grande Opera divina, separare nel suo piccolo mondo, 
con l'aiuto del fuoco segreto e dello spirito universale, le parti cristalline, 
velenose e pure, dalle parti dense, oscure e grossolane? Ma questa 
separazione deve essere compiuta, essa consiste nell'estrarre la luce dalle 
tenebre e nel realizzare il lavoro del primo dei Grandi Giorni di Salomone. 
Mediante questa separazione, possiamo sapere che cos'è la terra filosofale 
e che cosa gli Adepti hanno chiamato cielo dei Saggi. 
Filalete che, nel suo libro Entrée ouverte au Palais ferme du Roi, si è 
soffermato più degli altri sulla pratica dell'Opera, fa cenno della stella 
ermetica, e conclude con la magia cosmica della sua apparizione:  
"È il miracolo del mondo, l'unione delle virtù superiori con quelle 
inferiori; per questa ragione l'Onnipotente l'ha indicata con un segno 
straordinario. I Saggi l'hanno visto in Oriente, ne sono rimasti sbalorditi e 
  
15 
subito dopo hanno saputo che un Re purissimo era venuto al mondo. 
Quando tu avrai visto la sua stella, seguila fino alla Culla; là vedrai il 
Bel Bambino". 
In seguito l'Adepto rivela come si deve procedere: 
"Si prendano quattro parti del nostro drago igneo, che nasconde nel suo 
ventre il nostro Acciaio magico, e nove parti della nostra Calamita; 
mescolale insieme per mezzo di un ardente Vulcano, fino a ridurle sotto 
forma d'acqua minerale, su cui galleggerà una schiuma che deve essere 
eliminata. Getta la crosta esterna, prendi il nocciolo, purgalo tre volte con 
il fuoco e con il sale, cosa che si farà facilmente se Saturno ha visto la 
propria immagine nello specchio di Marte". 
Infine Filatele aggiunge: 
"E l'Onnipotente imprime il suo regale sigillo a quest'Opera e, così 
facendo, l'adorna in modo del tutto particolare”. 
 
*** 
 
In verità, la stella non è un segno speciale del travaglio della Grande 
Opera. La si può incontrare in numerosi composti archimici, in 
procedimenti particolari ed in operazioni spagiriche di minore importanza. 
E non di meno essa ha sempre lo stesso valore indicativo di trasformazione, 
parziale o totale, dei corpi sui quali si è formata. Un esempio tipico ci è 
fornito da Jean-Frédéric Helvetius, in questo passaggio del suo Veau d'Or 
(Vitulus Aureus), che traduciamo: 
"Un orefice di La Haye (cui nomen est Grillus), discepolo assai esperto 
in alchimia, ma uomo assai povero secondo il carattere proprio di questa 
scienza, qualche anno fa1 (1 Verso il 1664, anno dell'edizione principe e 
introvabile del Vilulus Aurvus.), chiese al mio carissimo amico Jean-
Gaspard Knôttner, tintore di stoffe, un po' di spirito di sale preparato in 
modo non volgare. A Knôttner che gli chiedeva se questo spirito di sale 
speciale sarebbe stato utilizzato o meno per i metalli, Gril rispose che era 
per i metalli; in seguito, egli versò questo spirito di sale su del piombo che 
aveva posto in un recipiente di vetro, normalmente utilizzato per le 
marmellate o altri alimenti. Dopo circa due settimane, apparve in superficie 
una stranissima e brillante Stella argentea, che sembrava eseguita col 
compasso da un abile artista. Per cui Gril, pieno d'una immensa gioia, ci 
annunciò d'aver visto la stella visibile dei Filosofi; su di essa probabilmente 
aveva letto qualcosa in Basilio (Valentino). Io e molti altri uomini onorati, 
guardavamo con estrema ammirazione questa stella affiorante sullo spirito 
di sale, mentre sul fondo, il piombo restava color cenere e gonfio come una 
  
16 
spugna. Poi, dopo sette o nove giorni, la parte umida dello spirito di sale 
evaporò a causa dei grandi calori di quel mese di luglio, e la stella toccò il 
fondo posandosi sul piombo spugnoso e terroso. Infine, Gril coppellò su di 
un coccio la parte di piombo cinereo che portava aderente su di sé la stella, 
e ottenne da una libbra di questo piombo, dodici ance d'argento di coppello 
e da queste dodici once ricavò ancora due once d'oro eccellente". 
 Questa è la relazione di Helvetius. Noi la riferiamo soltanto per 
esemplificare la presenza del segno della stella in tutte le modificazioni 
interne dei corpi trattati filosoficamente. Però non vorremmo essere la 
causa di lavori infruttuosi e deludenti, intrapresi senza dubbio da qualche 
lettore entusiasta, basatosi sulla reputazione di Helvetius, sulla probità di 
testimoni oculari e, forse, anche sulla nostra costante cura di sincerità. Per 
questa ragione facciamo notare a coloro che vorrebbero rilevare il 
procedimento che in questo racconto mancano due dati fondamentali: la 
composizione chimica esatta dell'acido idrocloridrico e le operazioni 
preliminari effettuate sul metallo. Nessun chimico ci contraddirà se 
affermiamo che il piombo ordinario, qualunque esso sia, non assumerà mai 
l'aspetto di pietra pomice sottomettendolo a freddo all'azione dell'acido 
muriatico. Quindi per provocare la dilatazione del metallo sono necessarie 
parecchie operazioni preliminari: eliminare le scorie più grossolane e gli 
elementi perituri, per giungere poi, mediante la dovuta fermentazione, al 
rigonfiamento che procurerà quell'aspetto spugnoso, molle, che già 
manifesta una tendenza molto marcata per un profondo cambiamento delle 
proprietà specifiche. 
Blaise de Vigenère e Nassagora, per esempio, sono d'accordo 
sull'opportunità d'una lunga cottura preliminare. Perché, se è vero che il 
piombo comune è morto, - perché ha patito la riduzione e perché, come dice 
Basilio Valentino, una grande fiamma divora un piccolo fuoco, - non è men 
vero che lo stesso metallo, nutrito con pazienza di sostanza ignea, si 
rianimerà, riprenderà poco per volta la sua attività spenta e da materia 
chimica inerte diventerà corpo filosofico vivente. 
 
*** 
 
 Ci si potrà stupire che abbiamo trattato con approfondimento un solo 
punto della Dottrina, tanto da dedicargli la maggior parte di questa 
prefazione, e proprio per questa ragione, temiamo d'aver oltrepassato i 
limiti entro i quali, in genere, si tengono le prefazioni. Si può facilmente 
notare, però, quant'era logico che trattassimo quest'argomento che 
introduce direttamente al testo di Fulcanelli. Già dall'inizio del suo libro, 
  
17 
infatti, il nostro Maestro s'è lungamente soffermato sul ruolo capitale della 
Stella, sulla Teofania minerale che annuncia, con certezza, la tangibile 
spiegazione del gran segreto sepolto negli edifici religiosi. Ecco appunto 
qual è Il Mistero delle Cattedrali, titolo dell'opera di cui curiamo, - dopo 
l'edizione del 1926, di soli 300 esemplari, - una seconda edizione arricchita 
da tre disegni di Julien Champagne e da alcune note originali di Fulcanelli, 
raccolte e pubblicate tali e quali, senza nessuna aggiunta né il più piccolo 
cambiamento. Esse sono dedicate ad un angoscioso dilemma, che trattenne 
lungamente il Maestro alla sua scrivania, e sul quale diremo qualcosa a 
proposito delle Dimore Filosofali. 
Insomma, se si dovesse giustificare il merito del Mistero delle Cattedrali, 
basterebbe segnalare che questo libro ha posto nuovamente in luce la 
cabala fonetica i cui principii e la cui applicazione erano caduti nel più 
totale oblio. Dopo questo insegnamento dettagliato e preciso, dopo le brevi 
considerazioni che abbiamo fatto a proposito del centauro, dell’uomo-
cavallo di Plessis-Bourré, nel libro Due Dimore di alchimisti (Deux Logis 
alchimiques), non si dovrebbe più confondere la lingua matrice, l'energico 
idioma facilmente capito anche se mai parlato e, sempre secondo Cyrano 
Bergerac, l'istinto o la voce della natura con le trasposizioni, le inversioni, 
le sostituzioni e i calcoli astrusi quanto arbitrari della Kabbala ebrea. Ecco 
perché è necessario distinguere tra i due vocaboli cabala e Kabbala, per 
poterli usare a ragion veduta: il primo deriva da (parola greca) o dal latino 
caballus, cavallo; il secondo dall'ebreo kabbalah che significa tradizione. 
Inoltre non si dovrà cercare il pretesto, nei sensi figurati che vengono 
ampliati per analogia, per parlare di imbroglio, maneggio o intrigo, 
rifiutando così, alla parola cabala, l'uso che essa soltanto può giustificare e 
che Fulcanelli ha magistralmente confermato, ritrovando la chiave perduta 
della Gaia Scienza, della Lingua degli Dei o degli Uccelli. Gli stessi idiomi 
che Jonathan Swift, il singolare Decano di San Patrizio, conosceva a fondo 
e usava a suo piacimento, con profonda scienza e virtuosismo. 
  
SAVIGNIES. agosto 1957 
  
18 
 
PREFAZIONE ALLA 
 TERZA EDIZIONE 
 
“Mieux vault vivre gros bureaux 
Povre, qu’avoir est seigneur  
Et pourrir soubz riches tombeaux! 
Qu'avoir esté seigneur! Que dys? 
Seigneur, las! et ne l'est il mais? 
Selon les davitiques dit, 
Son lieu ne congnoistras jamais”. 
Francois Villon Le Testament 
XXXVI e XXXVII 
 
Era necessario, e soprattutto era un'elementare cura per Ìa salvezza 
della filosofia ermetica, che Il Mistero delle Cattedrali comparisse 
nuovamente. Tramite l'editore Jean-Jacques Pauvert, ecco pronta una 
nuova edizione, preparata con lo stile e l'accuratezza che già gli 
conosciamo e che, per il bene degli studiosi, soddisfa sempre la duplice 
preoccupazione di contenere, nel senso migliore di questo vocabolo, la 
perfezione dell'esecuzione ed il prezzo di vendita al lettore. Due condizioni, 
queste, intrinseche e fondamentali, ed assai apprezzate dall'esigente Verità 
che Jean-Jacques Pauvert ha voluto avvicinare maggiormente, illustrando 
la prima opera del Maestro con la fotografia perfetta di quelle sculture che 
prima erano presentate con i disegni di Julien Champagne. E così la 
precisione dell'emulsione fotografica, permettendo di confrontare le opere 
originali, proclama la coscienza e l'abilità di quell'eccellente artista che 
conobbe Fulcanelli nel 1905, cioè dieci anni prima che noi ricevessimo lo 
stesso inestimabile privilegio, tanto oneroso e troppo spesso invidiato. 
 
  
19 
*** 
 
L'alchimia per l'uomo molto probabilmente non è altro che la ricerca ed 
il risveglio della Vita segretamente assopitasi sotto il pesante involucro 
dell'essere e la grezza scorza delle cose, ricerca e risveglio derivanti da un 
certo stato d'animo molto prossimo alla grazia reale ed efficace. Sui due 
piani universali, dove siedono insieme la materia e lo spirito, il processo è 
assoluto e consiste in una permanente purificazione fino alla purificazione 
più completa. 
A questo scopo niente è più utile, per quel che riguarda il modo 
d'operare, dell'apoftegma antico e così preciso nella sua imperativa 
concisione: Salve et coagula; dissolvi e coagula. La tecnica semplice e 
lineare, 
esige 
sincerità, 
decisione 
e 
pazienza, 
ed 
ha 
bisogno 
d'immaginazione, ahimè! ormai quasi totalmente scomparsa in un gran 
numero di persone, in questa nostra epoca dominata da una saturazione 
sterilizzante ed aggressiva. Sono pochi quelli che si dedicano all'idea 
vivente, all'immagine fruttuosa, al simbolo inseparabile da qualsiasi 
elaborazione filosofale o avventura poetica, aprendosi a poco a poco, in 
lento progresso, ad una luce più grande ed alla conoscenza. 
 Molti alchimisti hanno detto, in particolare la Turba attraverso le 
parole di Baleus, che "la madre ha pietà del proprio figlio, ma egli è molto 
duro nei suoi riguardi”. Il dramma familiare si svolge m modo positivo in 
seno al microcosmo alchimico-fisico, di modo che si può sperare, per il 
mondo terrestre e la sua umanità, che la Natura finalmente perdoni gli 
uomini e si adatti, nel miglior modo possibile, alle torture ch'essi le fanno 
continuamente subire. 
 
*** 
 
Ma c'è dell'altro ben più grave: Mentre la Franc-Macomerie cerca 
sempre la parola perduta (verbum dimissum), la Chiesa universale (parola 
greca katholiké), che posside questo Verbo, lo sta abbandonando per 
abbracciare l'ecumenismo del diavolo. E niente favorisce di più 
quest'errore inespiabile di un clero, troppo spesso ignorante, che obbedisce 
tremando all'impulso errato, ma cosìddetto progressista suggerito dalle 
forze occulte che mirano soltanto a distruggere l'opera di Pietro. Il rituale 
magico della messa latina, profondamente sconvolto, ha perso ogni valore, 
ed ora è perfettamente intonato con il cappello floscio ed il completo scuro 
adottato da alcuni preti, felicissimi di questo travestimento che sembra una 
promettente tappa verso l'abro gazione del celibato filosofico... 
  
20 
 
In seguito a questa politica d'incessante abbandono, s'installa la funesta 
eresia accompagnata dalla raziocinante vanità ed il profondo disprezzo 
delle leggi più misteriose. Tra quest'ultime, l'ineluttabile necessità della 
putrefazione feconda, per qualsiasi materia, affinché la vita possa 
continuare sotto la fallace apparenza del nulla e della morte. Conoscendo 
la fase transitoria, tenebrosa e segreta, che spalanca delle straordinarie 
possibilità all'alchimia operativa, non è forse terribile che la Chiesa 
acconsenta, ormai, a quest'atroce cremazione che una volta era senz'altro 
respinta? 
Eppure quale immenso orizzonte spalanca la parabola del grano affidato 
alla terra, riportata da San Giovanni: 
"In verità, in verità vi dico, se il granello di frumento, cadendo a terra, 
non muore, rimane solo; ma se muore, porta molti frutti" (XII, 24). 
E similmente, dello stesso discepolo prediletto, quest'altra preziosa 
indicazione del Maestro, a proposito di Lazzaro, sul fatto che la 
putrefazione del corpo non sta a significare la totale abolizione della vita: 
“Gesù dice: Levate la pietra. Marta, sorella del morto, gli dice: Signore, 
ormai manda cattivo odore; perché è là sotto da quattro giorni. Gesù gli 
dice: Non ti ho forse detto che, se credi, vedrai la gloria di Dio?" (XI, 39, 
40). 
Dimenticando la Verità ermetica che assicurò la sua fondazione, la 
Chiesa, essendole stato chiesto il suo parere circa l'incinerazione dei 
cadaveri, prende in prestito, senza alcuno sforzo, la sua pessima 
giustificazione alla scienza del bene e del male, secondo la quale la 
decomposizione dei corpi, nei cimiteri sempre più numerosi, sarebbe una 
minaccia d'infezione e d'epidemia per gli abitanti che respirano l'aria dei 
dintorni. Argomento assai specioso, che fa per lo meno sorridere, 
soprattutto quando si sa che fu proposto, molto seriamente, più d'un secolo 
fa, mentre era fiorente il gretto positivismo dei Comte e dei Littré! Ed anche 
commovente sollecitudine che, in questa nostra epoca benedetta, non fu 
usata al tempo di due ecatombi, grandiose per il numero dei morti e per la 
durata, ed avvenute su un territorio assai ristretto, nel quale l'inumazione 
era sempre in ritardo e, spesso, molto dopo il tempo stabilito e quasi mai 
alla profondità regolamentare. 
In contrasto a ciò, è il momento di ricordare l'osservazione, macabra e 
singolare, quale si dedicarono, all'inizio del Secondo Impero, e con uno 
spirito assai differente, con la pazienza e la costanza d'un'altra epoca, i due 
celebri medici e tossicologi Mathieu-Joseph Orfila e Marie-Guillaume 
Devergie. Osservazione sulla lenta e progressiva decomposizione del corpo 
  
21 
umano; ecco la fine dell'esperienza condotta, fino ad allora, nel fetore e 
nell'intensa proliferazione dei vibrioni: 
 "L'odore diminuisce gradualmente; alla fine si arriva ad uno stadio nel 
quale tutte le parti molli sono sparse sul suolo formando un ammasso 
fangoso, nerastro e con un odore che ha qualcosa di aromatico". 
 Per quel che riguarda la trasformazione del fetore in profumo, si deve 
notare la sorprendente somiglianza con quello che dichiararono gli antichi 
Maestri, a riguardo della Grande Opera fisica. In particolare due di essi, 
Morien e Raimondo Lullo precisano che dopo l'odore fetido (odor teter) 
della dissoluzione oscura, viene il profumo più soave, perché è il profumo 
delle proprietà di vita e calore (quia et vitae proprius est et caloris). 
 
*** 
 
 Dopo ciò che abbiamo abbozzato, non si deve forse essere timorosi, 
visto che già intorno a noi, al livello in cui siamo, possono influire alcune 
testimonianze contestabili od argomentazioni speciose? Propensioni 
deplorevoli che mostrano, invariabilmente, l'invidia e la mediocrità e di cui 
ci sentiamo in dovere di distruggere, oggi, gli effetti negativi e persistenti. 
Ci riferiamo con questo ad una rettifica assai obbiettiva del nostro Maestro 
Fulcanelli che studiava, al museo di Cluny, la statua di Marcello, vescovo 
di Parigi, statua che una volta era posta a Notre-Dame, sul pilastro 
mediano del portale di sant'Anna, prima che gli architetti Viollet-le-Duc e 
Lassus la sostituissero, verso il 1850, con una copia soddisfacente. Quindi 
l'Adepto del Mistero delle Cattedrali fu portato a correggere gli errori 
commessi da Louis-Francois Cambrici. Eppure costui avrebbe potuto 
esaminare la scultura originale, sempre al suo posto nella cattedrale, 
dall'inizio del XIV secolo, ed invece scrisse, sotto il re Carlo X, una breve e 
fastidiosa descrizione: 
  
22 
«Questo vescovo porta un dito alla bocca, per dire a coloro che lo 
vedono e che sono venuti a conoscenza di ciò ch'egli rappresenta... Se 
riconoscete ed indovinate che cosa io voglio significare con questo 
geroglifico, tacete!... Non dite niente!» (Cours de Philosophic her-métique 
ou d'alchimie en dix-neuf lecons. Parigi, Lacour e Maistrasse 1843). 
Nell'opera di Cambriel, queste righe sono accompagnate dallo schizzo 
inesperto che le ispirò o che fu da esse ispirato. Siamo del parere di 
Fulcanelli quando egli afferma di non riuscire ad immaginare che due 
osservatori, cioè lo scrittore ed il disegnatore, siano stati vittime, in due 
momenti diversi, dello stesso errore. Sul disegno stampato nel libro, il santo 
vescovo è barbuto, con evidente metacronismo, ha il capo coperto da una 
mitra decorata da quattro piccole croci e tiene, con la mano sinistra, un 
corto pastorale appoggiato alla spalla. Ed infine, imperturbabile, alza 
l'indice al livello del mento nell'espressivo gesto mimico del segreto e della 
raccomandazione di silenzio. 
Nella sua conclusione Fulcanelli scrive: «Il controllo è facile perché 
possediamo l'opera originale e quindi l'inganno salta subito agli occhi. Il 
nostro santo è, secondo l'usanza medioevale, assolutamente glabro; la sua 
mitra, molto semplice, non ha nessun ornamento, il pastorale, tenuto dalla 
sua mano sinistra, appoggia la sua estremità inferiore sulla gola del drago. 
Per quel che riguarda il famoso gesto dei personaggi del Mutus Liber e di 
Arpocrate, esso esiste solo nell'eccessiva fantasia di Cambriel. San 
Marcello è rappresentato benedicente, in un atteggiamento pieno di nobiltà, 
con la fronte inclinata, l'avambraccio piegato, la mano all'altezza della 
spalla, l'indice ed il medio alzati». 
 
* * * 
 
Come s'è appena visto, la questione, che in quest'opera è l'oggetto di 
tutto il paragrafo VII del capitolo PARIGI, era quindi completamente 
risolta; ed il lettore, volendo, potrebbe prenderne visione per intero già da 
ora. Era stato sventato ogni inganno e la verità perfettamente chiarita, 
quando Emile-Jules Grillot de Givry, circa tre anni dopo, scrisse, nel suo 
Museo degli Stregoni, queste righe a proposito del pilastro di mezzo del 
portale sud di Notre-Dame: 
Sfortunatamente, per quest'immagine, il presunto San Marcello non ha 
ancora il bastone episcopale di cui parla Grillot, decisamente fuori strada 
tanto da giungere fino ad un'impossibile esagerazione. Al massimo si può 
distinguere nella mano sinistra del prelato, beffardo e provvisto d'una 
fluentissima barba, una specie di grosso bastone, sprovvisto all'estremità 
  
23 
superiore della voluta ornata che avrebbe potuto farlo diventare un 
pastorale ecclesiastico. 
Evidentemente era importante che, dal testo e dall'illustrazione, si 
deducesse che questa scultura del XVI secolo - opportunamente inventata - 
fosse quella che Cambrici "passando un giorno davanti alla chiesa di 
Notre-Dame de Paris, esaminò con molta attenzione", dato che l'autore 
dichiara, proprio sulla copertina del suo Corso di Filosofia, che il libro fu 
terminato nel gennaio 1929. Così la descrizione ed il disegno, opera 
dell'alchimista di Saint-Paul-de-Fenouillet, trovano un credito e, nello 
stesso tempo, si completano restando nell'errore; mentre quell'irritante 
Fulcanelli, troppo scrupoloso, esatto ed onesto, era accusato d'ignoranza e 
di inconcepibile disprezzo. Invece, non è così facile concludere in questo 
modo; infatti lo si constata subito sull'illustrazione di François Cambrici, 
nella quale il vescovo porta, sì, un bastone accorciato, ma completo 
dell'abaco e della voluta a spirale. 
 
*** 
 
Non ci fermiamo alla spiegazione di Grillot de Givry, assai ingegnosa 
ma un po' elementare dell'accorciamento della verga pastorale (virgo 
pastoralis); ed invece, non ci stanchiamo di denunciare questa stranezza, 
che egli. cioè, si voleva riferire evidentemente, ma senza nominarla 
espressamente! - innocentemente preciserà Jean Reyor, volendo significare 
che ciò era avvenuto in modo del tutto fortuito - alla pertinente correzione 
che sta nel Mistero delle Cattedrali; infatti è impossibile che una mente così 
sveglia e curiosa come la sua non ne sia venuta a conoscenza. Questo 
primo libro di Fulcanelli era in circolazione dal giugno 1926, mentre Il 
Museo degli Stregoni uscì nel febbraio 1929, con la data: Parigi, 20 
novembre 1928; l'autore poi morì improvvisamente una settimana dopo la 
pubblicazione del libro. 
A quell'epoca, questo fatto, che non ci sembrò del tutto onesto, ci turbò e 
ci sorprese lasciandoci sconcertati. Sicuramente non ne avremmo mai 
parlato se dopo Marcel Clavelle - alias Jean Reyor - recentemente Bernard 
Husson non avesse provato il bisogno inspiegabile, dopo trentadue anni, di 
rintuzzare il colpo e di venire alla riscossa. Riporteremo qui solo la 
tracotante opinione del primo, - pubblicata nel Voile d'Isis del novembre 
1932, - perché il secondo se n'è appropriato interamente, senza neanche 
riflettere, e senza il più piccolo scrupolo: in verità, noi avremmo preferito 
che ne dimostrasse almeno un po' nei confronti dell'Adepto ammirevole, 
nostro comune Maestro: 
  
24 
"Tutti condividono la virtuosa indignazione di Fulcanelli! Ma ciò che è 
soprattutto riprovevole è la leggerezza dimostrata da questo scrittore in tale 
circostanza. Chiariamo adesso che non c'erano gli elementi per accusare 
Cambrici di "trucco", di "truffa" e di "impudenza". 
"Verifichiamo punto per punto: il pilastro che attualmente si trova nel 
portale di Notre-Dame è una riproduzione moderna che fa parte del restauro 
degli architetti Lassus e Viollet-le-Duc, eseguito verso il 1860. Il pilastro 
originale è relegato nel Museo di Cluny. Però dobbiamo dire che il pilastro 
attuale riproduce assai fedelmente, nell'insieme, quello del XIV secolo, 
tranne qualche motivo decorativo del basamento. In ogni caso né l'uno né 
l'altro corrispondono alla descrizione e all'illustrazione pubblicate da 
Cambrici ed innocentemente riprodotte da un noto occultista. Eppure 
Cambrici non ha affatto cercato d'ingannare i suoi lettori. Egli ha descritto e 
fatto disegnare fedelmente il pilastro, quale lo potevano vedere tutti i 
Parigini del 1843. Ciò vuol dire che esiste un terzo pilastro di San Marcello, 
che è una riproduzione infedele del primo, ed è proprio questo pilastro che 
fu sostituito all'incirca nel 1860 con la copia più accurata ed esatta che oggi 
possiamo vedere. E quell'infedele riproduzione ha proprio tutte le 
caratteristiche segnalate dal bravo Cambrici. Egli non è assolutamente un 
truffatore, ma al contrario è stato ingannato da una copia poco scrupolosa, 
quindi la sua buona fede è del tutto fuori causa e questo è quello che più ci 
preme di stabilire". 
 
*** 
 
 
Per meglio affermare la sua opinione Grillot de Givry - ti noto occultista 
di cui parlava Jean Reyor - nel suo Museo degli Stregoni mostra senza 
alcuna referenza, abbiamo già visto come, una prova fotografica la cui 
riproduzione lascia vedere la recente fattura. E, in fondo, quale può essere 
il valore esatto di questo documento di cui si servì come prova nel suo libro 
per rigettare, con tutta l'apparenza della irrefutabilità, il giudizio 
imparziale di Fulcanelli a proposito di François Cambrici; giudizio, forse, 
severo ma certamente ben fondato e che invece Grillot de Givry, come 
sappiamo, si guardò bene dal segnalare. Occultista nel senso assoluto, si 
mostrò altrettanto discreto per quel che riguarda la provenienza della sua 
sensazionale fotografia...  
Non potrebbe forse essere successo, più semplicemente, che questa 
statua, che starebbe al posto di quella tolta nel secolo scorso all'epoca dei 
lavori di restauro di Viollet-le-Duc, fosse stata presa in un altro posto e non 
  
25 
a Notre-Dame de Paris, e che quindi sia addirittura il ritratto d'un 
personaggio dell'antica Lutezio e non dell'arcivescovo Marcello?... 
Nell'iconografìa cristiana numerosi santi sono raffigurati con il drago 
vicino, aggredente o sottomesso, e tra questi possiamo nominare: Giovanni 
Evangelista, Giacomo Maggiore, Filippo, Michele, Giorgio e Patrizio. 
Eppure, san Marcello è il solo che, col suo bastone, tocchi la testa del 
mostro, grazie al rispetto che pittori e scultori del passato ebbero sempre 
per la sua leggenda. Questa leggenda è molto ricca, e tra gli ultimi fatti 
della vita del vescovo si racconta questo avvenimento (Inter novissima ejus 
opera hoc annumeratur), riportato dal Padre Gerard Dubois d'Orléans 
(Gerardo Dubois Aurelianensi), nella sua Storia della Chiesa di Parigi (in 
Historia Ecclesiae Parisiensis) che noi adesso traduciamo dal testo latino 
riassumendo: 
«Una dama, più illustre per nobiltà di nascita che per la sua condotta e 
la fama di buona reputazione, terminò i giorni che le erano destinati, poi 
dopo un pomposo funerale, come si conveniva, fu sepolta solennemente. Per 
punirla d'aver violato il letto nuziale, un serpente terribile s'avvicinò alla 
sepoltura della donna, si nutrì delle sue membra e del suo cadavere del 
quale aveva corrotto l'anima con i suoi funesti sibili. Esso non permette 
ch'ella si riposi nella sua tomba. Ma avendo sentito del rumore, i servi della 
donna defunta furono assai spaventati e cominciò ad accorrere la 
popolazione della città per guardare lo spettacolo, e molti erano allarmati 
alla vista dell'enorme animale... 
«Il beato vescovo, avvertito, esce in mezzo al popolo, e ordina che i 
cittadini si fermino e restino a guardare. Egli stesso, sema timore, avanza 
verso il drago... che, come un supplicante, si prosterna davanti alle 
ginocchia del santo vescovo, sembra fargli le feste e chiedergli grazia. 
Allora Marcello, percuotendolo alla testa col suo bastone, gettò su di lui la 
sua stola (Tum Marcellus caput ejus baculo percutiens, in eum orarium1 (1 
Orarium, quod vulgo stola dicitur (Glossarium Cangii). Orarium, ciò che 
generalmente è chiamato stola (Glossario di Du Cange) injecit); lo condusse 
poi in giro per due o tre miglia, seguito dal popolo; egli traeva (extrahebat) 
la sua marcia solenne davanti a tutti i cittadini. Poi si rivolse all'animale e 
gli comandò che d'allora in poi restasse sempre nel deserto o che andasse a 
gettarsi nel mare...». 
Sia detto, di sfuggita, che non c'è neanche bisogno di sottolineare 
l'allegoria ermetica nella quale si distinguono la via secca e la via umida. 
Questo racconto combacia perfettamente col 50° emblema di Michele 
Maier nella sua Atalanta Fugiens, nel quale si vede un drago che avvinghia 
una florida donna, vestita e nella pienezza della maturità, che giace inerte 
  
26 
nella sua fossa verosimilmente violata. 
* * * 
 
Ma torniamo alla presunta statua di San Marcello, discepolo e 
successore di Prudenzio, che Grillot de Givry pretende sia stata messa, 
verso la metà del XVI secolo, sul pilastro mediano del portale sud, a Notre-
Dame, cioè al posto dell'ammirevole originale, che è invece conservato 
sull'altra riva del fiume, al Museo di Cluny. Precisiamo che la statua 
ermetica è adesso conservata nella torre settentrionale della sua primitiva 
dimora.  
Per poterci schierare nettamente contro l'affermazione in questione, 
priva d'ogni fondamento, possediamo l'irrecusabile testimonianza del 
signor Esprit Gobineau de Montluisant, gentiluomo di Chartres, tratta dal 
suo Explicatione très-curieuse des Enigmes et Figures hierogliphiques, 
physiques, qui sont au Grand Portail de l'Eglise Cathedrale et 
Metropolitaine de Notre Dame de Paris. Ed ecco, dal nostro testimone 
oculare, che «osserva attentamente» le sculture, la prova che il tutto tondo, 
trasferito in via Sommerard da Viollet-le-Duc, era sempre al suo posto, sul 
pilastro mediano del portale destro il «mercoledì 20 Maggio 1640, vigilia 
dell'Ascensione del nostro Salvatore Gesù Cristo»: 
«Sul pilastro, c'è ancora l'immagine d'un Vescovo, che mette il suo 
Pastorale nelle fauci d'un drago, il quale è sotto i suoi piedi e sembra 
uscire dall'acqua, viste le onde che vi sono scolpite, e tra queste onde 
appare la testa d'un Re che ha una corona triplice, e che sembra annegare 
tra le onde e poi riemergere». 
Questa storica descrizione, chiara e decisiva, non scosse Marcel 
Clavelle (pseudonimo di Jean Reyor), che però fu obbligato, per cavarsi 
d'impaccio, a trasferire sotto Luigi XIV, la nascita della statua sconosciuta, 
finché Grillot, improvvisamente, in buona fede o in malafede, non l'inventò 
addirittura. Probabilmente disturbato dalla medesima prova evidente, 
Bernard Husson non se la cava in modo migliore, proponendo, 
semplicisticamente che XVI secolo, a pag. 407 del Museo degli Stregoni, sia 
un refuso tipografico, ma per fortuna, corretto nella leggenda da XVII 
secolo, cosa che invece non è, come si è constatato prima. 
 
*** 
 
E ancora, lasciando perdere l'esattezza, non significa torse inconcepibile 
irriflessione ammettere che un restauratore, all'epoca dei Valois, 
perseguendo una sua iniziativa, allo stesso tempo colpevole e singolare, 
  
27 
abbia portato in un museo, inesistente ai suoi tempi, la magnifica statua? 
Essa invece si trova soltanto da poco più d'un secolo in una sala delle 
Terme, scoperte in seguito ad alcuni lavori di ricostruzione del bel palazzo 
opera di Jacques d'Amboise. E quanto sembra strano il seguito della storia; 
cioè che quell'architetto del XVI secolo abbia mostrato, nei riguardi di 
quella statua gotica ed imberbe, che egli avrebbe spostato, più cura nel 
conservarla, di quanto abbia mostrato lo scrupoloso Viollet-le-Duc, 
trecento anni dopo, per il vescovo barbuto, opera d'un suo lontano ed 
anonimo collega! 
Che Marcel Clavelle e Bernard Husson, uno dopo l'altro, si siano 
scioccamente lasciati accecare dall'intenso piacere di cogliere in fallo il 
grande Fulcanelli, passi pure; ma che Grillot de Givry sin dall'inizio non 
abbia notato la monumentale illogicità della sua sconsiderata confutazione, 
è una cosa che non sì riesce a comprendere. 
Quindi, il lettore sarà certo d'accordo con noi sul fatto che, in occasione 
della terza edizione del Mistero delle Cattedrali, era importantissimo che 
fosse chiaramente stabilita la fondatezza del rimprovero di Fulcanelli, nei 
riguardi di Cambrici e che, di conseguenza, fosse eliminato il pietoso 
equivoco creato da Grillot de Givry; o, se si preferisce, che fosse realmente 
e definitivamente chiarita una controversia che noi sapevamo tendenziosa e 
priva di un vero scopo. 
 
Savignies, luglio 1964 
 
Eugène CANSELIET 
  
28 
 
 
 
IL MISTERO 
 
DELLE CATTEDRALI 
  
29 
La più forte impressione della nostra prima giovinezza, - avevamo sette 
anni, - quella della quale conserviamo ancora un vivido ricordo, fu 
l'emozione provocata dalla vista d'una cattedrale gotica al nostro animo 
fanciullo. 
Fummo 
immediatamente 
trasportati, 
estasiati, 
colmi 
d'ammirazione, incapaci di staccarci dall'attrazione del meraviglioso, dalla 
magia dello splendore, dell'immensità, della vertigine che si sprigionavano 
da quell'opera più divina che umana.  
Da allora la visione si è trasformata, ma l'impressione è rimasta. E se la 
familiarità ha modificato il carattere primaverile e patetico di quel primo 
contatto, non abbiamo mai potuto impedirci di essere quasi rapiti in estasi 
davanti a quei meravigliosi libri figurati innalzati sui nostri sagrati e che 
dispiegano fino al cielo i loro fogli di pietra scolpita.  
Con quali parole, con quali mezzi potremmo esprimere loro la nostra 
ammirazione, il sentimento di riconoscenza e tutti i sentimenti di gratitudine 
dì cui è colmo il nostro cuore per tutto ciò che essi ci hanno insegnato a 
gustare, a riconoscere, a scoprire, anche se essi non sono altro che dei muti 
capolavori, veri maestri senza parole e senza voce? 
Senza parole e senza voce? - Cosa stiamo dicendo! Se questi libri di 
pietra hanno le loro pietre scolpite - frasi in bassorilievi e pensieri in ogive - 
non per questo non si esprimono per mezzo dello spirito imperituro che 
proviene dalle loro pagine. Libri più che chiari dei loro fratelli minori, - 
manoscritti e stampati, posseggono su di essi il vantaggio di tradurre un 
unico significato, assoluto e di facile espressione, dall'interpretazione 
ingenua e pittoresca, un significato purgato dalle sottigliezze, dalle 
allusioni, dagli equivoci letterari. 
«La lingua di pietra parlata da questa nuova arte, dice assai 
veridicamente J. F. Colfs1 (1 J. F. Colfs, La Filiation généalogique de toutes 
les Ecoles gothiques. Parigi,Baudry,1884.), è contemporaneamente chiara e 
sublime. E quindi essa parla all'anima dei più umili come a quella dei più 
colti. Che lingua patetica il gotico delle pietre! Infatti è una lingua tanto 
patetica che le canzoni d'un Orlando di Lassus o di un Palestrina, la musica 
per organo d'un Haendel o d'un Frescobaldi, l'orchestrazione d'un 
Beethoven o d'un Cherubini e, ciò che è ancora più grande di tutto questo, il 
semplice e severo canto gregoriano, che è forse il solo vero canto, non si 
aggiungono che in sovrappiù alle emozioni che la cattedrale, da sola, 
produce. Guai a coloro ai quali non piace l'architettura gotica, o, per lo 
meno, compiangiamoli come persone che non hanno ereditato un cuore». 
 Santuario della Tradizione, della Scienza e dell'Arte, la cattedrale non 
dev'essere guardata come un'opera dedicata unicamente alla gloria del 
cristianesimo, ma piuttosto come un vasto agglomerato d'idee, di tendenze, 
  
30 
di credo popolari, un insieme perfetto al quale ci si può riferire senza timore 
ogni volta che c'è bisogno di approfondire il pensiero degli antenati in 
qualsiasi campo : religioso, laico, filosofico o sociale. 
Le volte ardite, la nobiltà delle navate, l'ampiezza delle proporzioni e la 
bellezza dell'esecuzione fanno della cattedrale un'opera originale, 
dall'armonia incomparabile, ma che non doveva essere completamente 
dedicata all'esercizio del culto. 
 Se, sotto la luce spettrale e policroma delle alte vetrate, il raccoglimento 
e il silenzio invitano alla preghiera e predispongono alla meditazione, in 
compenso l'apparato, la struttura e gli ornamenti, emanano e riflettono, con 
la loro straordinaria potenza, delle sensazioni i meno edificanti, uno spirito 
più laico e, diciamo pure il termine, quasi pagano. 
Si possono discernere, oltre all'ardente ispirazione nata da una solida 
fede, le mille preoccupazioni della grande anima popolare, la affermazione 
della sua coscienza, della sua propria volontà, l'immagine del suo pensiero, 
di tutto ciò ch'esso ha di complesso, d'astratto, d'essenziale, di sovrano. 
Se si va nell'edificio per assistere alle funzioni religiose, se si entra al 
seguito d'un corteo funebre o in mezzo all'allegro corteo d'una festa solenne, 
la calca è grande anche in ben altre circostanze. Si tengono delle assemblee 
politiche presiedute dal vescovo; si discute il prezzo del frumento e del 
bestiame; i tessitori stabiliscono il prezzo delle stoffe; si accorre anche per 
cercare conforto, per domandare consiglio, per implorare perdono. E non ci 
sono corporazioni che non facciano benedire il capolavoro del nuovo 
confratello, che non si riuniscano una volta l'anno sotto la protezione del 
loro santo patrono. 
Durante tutto il bel periodo medioevale furono conservate anche altre 
cerimonie, assai gradite al popolo. C'era la Festa dei Pazzi - o dei Saggi, - 
«kermesse» ermetica processionale che partiva dalla chiesa col suo papa, i 
suoi dignitari, i suoi fedeli, il suo popolo - il popolo del medioevo, 
rumoroso, malizioso, scherzoso, pieno di traboccante vitalità, di entusiasmo 
e di foga - e si riversava in città... Ilare satira d'un clero ignorante, 
sottoposto all'autorità della Scienza nascosta, schiacciato sotto il peso d'una 
indiscutibile superiorità. Ah! La Festa dei Pazzi, col suo carro del Trionfo di 
Bacco, trainato da un centauro e una centauressa, ambedue nudi come il dio, 
che era accompagnato dal grande Pan; carnevale osceno che s'impossessava 
delle navate ogivali! Ninfe e naiadi uscenti dal bagno; divinità dell'Olimpo, 
senza nubi e senza tutù: Giunone, Diana, Venere, Latona si davano 
appuntamento alla cattedrale per sentire la messa! E quale messa! Composta 
dall'iniziato Pierre de Corbeil, arcivescovo di Sens, secondo un rituale 
pagano, e durante la quale le fedeli dell'anno 1220 gridavano il grido di 
  
31 
gioia dei baccanali: Evohè! Evohè! E gli scolari rispondevano con 
entusiasmo delirante: 
 
Haec est darà dies clararum darà dierum! 
Haec est festa dies fesTarum festa dierum!1 
(1 Questo giorno è celebre tra Ì giorni celebri! 
Questo giorno è giorno di festa tra i giorni dì festa!) 
 
C'era anche la Festa dell'Asino, quasi altrettanto fastosa della precedente, 
con l'ingresso trionfale, sotto i sacri archetti, di Mastro Aliboron, il cui 
zoccolo, un tempo, calpestava la pavimentazione giudea di Gerusalemme. 
Si celebrava il nostro glorioso Cristoforo, con una funzione speciale con cui 
si esaltava, dopo l'epistola, quella potenza asinina che ha procurato alla 
Chiesa l'oro dell'Arabia, l'incenso e la mirra del paese di Saba. Era questa 
una parodia grottesca che il prete, incapace di comprendere, accettava in 
silenzio, con la fronte china sotto il peso del ridicolo sparso in abbondanza, 
da quei mistificatori del paese di Saba, o Caba, icabalisti in persona! È lo 
scalpello degli imaigiers2 (2 Letteralmente fabbricanti d'immagini. N.d.T.) 
del tempo, che ci da la conferma di quelle strane feste. Infatti, scrive il 
Witkowski3 (3 G. J. Wilkowski. L'Art profane à l'Eglise. Etranger. Parigi, 
Schemit, 1908, p. 35.) descrivendo la navata di Notre-Dame de Strasbourg, 
«il bassorilievo di uno dei capitelli dei gran di pilastri riproduce una 
processione satirica nella quale si distingue un maialetto che porta 
un'acquasantiera, seguito da alcuni asini vestiti in abiti sacerdotali e da 
scimmie che portano diversi attributi della religione ed anche da una volpe 
chiusa in gabbia. È la Processione della Volpe, o della Festa dell'Asino». 
Aggiungiamo che una scena identica, miniata, si trova al folio 40 del 
manoscritto n. 5055 della Biblioteca nazionale. 
C'erano, infine, quelle bizzarre usanze dalle quali traspirava un 
significato (ermetico, talvolta molto puro; usanze che ogni anno si 
rinnovellavano ed avevano come teatro la chiesa gotica, tra esse la 
Flagellazione dell'Alleluia, nella quale i chierichetti spingevano, a gran 
colpi di frusta, i loro sabot4 5 (4 Trottola dal profilo di Tau o di Croce. Nella 
cabala, sabot equivale a cabot o chabot, lo chat bottè (gatto con gli stivali) 
dei Racconti di mia Madre l'Oca. La focaccia dell'Epifania talvolta contiene 
un sabot invece della fava. 5 Sabot: zoccolo N.d.T.) rumorosi fuori dalla 
navata della chiesa cattedrale di Langres; c'era poi il Convoi de Carême-
Prenant; la DiablerIe de Chaumont; le processioni e i banchetti della 
Infanterie dijonnaise, ultima eco della Festa dei Pazzi, con la sua Madre 
Pazza, i suoi diplomi rabelaisiani, il suo stendardo sul quale due fratelli, uno 
  
32 
a rovescio dell'altro, si divertivano a scoprirsi le natiche; e lo strano Gioco 
della Pelota che era giocato nella navata di Saint-Etienne, cattedrale 
d'Auxerre, e che scomparve, poi, verso il 1538; ecc... 
II 
La cattedrale è anche l’ospitale aisilo di tutti i disgraziati. I malati che 
venivano a Notre-Dame de Paris, per chièdere a Dio il lenimento delle loro 
sofferenze, vi restavano fino alla completa guarigione. Era assegnata loro 
una cappella, posta vicino alla seconda porta ed illuminata da sei lampade. 
Qui essi passavano la notte. I medici visitavano i malati, proprio all'ingresso 
della basilica, intorno all'acquasantiera. Ed è ancora là che la Facoltà di 
medicina, nel XIII secolo, dopo essere uscita dall'Università per vivere 
indipendente, venne a tenere le sue assemblee, stabilendovisi fino al 1454, 
data della sua ultima riunione, convocata da Jacques Desparts. 
Essa è anche l'asilo inviolabile dei perseguitati e il sepolcro dei defunti 
illustri. È la città nella città, il centro intellettuale e morale del tessuto 
urbano, cuore dell'attività pubblica, apoteosi del pensiero, della scienza e 
dell'arte.  
Con l'abbondante fioritura della sua decorazione, con la varietà dei 
soggetti e delle scene che l'adornano, la cattedrale si presenta come 
un'enciclopedia di tutto il sapere medioevale, perfettamente completa ed 
assai variata, talvolta ingenua, talvolta nobile, ma sempre vivente. Queste 
sfingi di pietra sono così degli educatori, degli iniziatori di prim'ordine. 
Da secoli il guardiano di quest'ancestrale patrimonio è un vero e proprio 
popolo di irsute chimere, di buffoni. di figurine, di mascheroni, di 
minacciosi doccioni figurati - draghi, vampiri e tarasche1 (1 Specie di 
manichino raffigurante un animale mostmoso che veniva portato in 
processione alla Pentecoste in alcune città del Sud della Francia, in 
particolare a Tarascona N.d.T.) 
L'arte e la scienza, un tempo concentrate nei grandi monasteri, fuggono 
dai laboratori, corrono all'edificio, si avvinghiano ai campanili, ai pinnacoli, 
agli archi rampanti, si sospendono alle volte, popolano le nicchie, 
trasformano le vetrate in gemme preziose, il bronzo in vibrazioni sonore e 
sbocciano sui portali con una gioiosa volata di libertà e di espressione. 
  
33 
Niente di più laico dell'esoterismo di questo insegnamento! Niente di più 
umano di questa profusione d'immagini originali, viventi, libere, 
movimentate, pittoresche, talvolta disordinate ma sempre interessanti; 
niente di più commovente di queste innumerevoli testimonianze della vita 
quotidiana, del gusto dell'ideale, degli istinti dei nostri padri; e soprattutto, 
niente di più avvincente del simbolismo dei vecchi alchimisti, abilmente 
raffigurato dai modesti scultori di statue del medioevo. A questo proposito, 
Notre-Dame de Paris, chiesa filosofale, è, senza possibilità di smentita, uno 
dei i più perfetti prototipi del genere, come ha scritto Victor Hugo, «il più 
soddisfacente compendio di scienza ermetica, mentre la chiesa di Saint-
Jacques-la-Boucherie ne era un geroglifico completo».  
Gli alchimisti del XIV secolo si incontravano una volta alla settimana, 
nel giorno di Saturno, sia nel grande portico, sia al portale di San Marcello, 
oppure anche presso la piccola Porta Rossa, tutta decorata di salamandre. 
Denys Zachaire c'informa che questa usanza era ancora in vigore nel 1539, 
«di domenica e nei giorni festivi», mentre Noel du Fail dice che «il luogo di 
convegno di questi accademici era a Notre-Dame de Paris1 ». (1 Nöel du 
Fail, Propos mstiques, baliverneries, contes et discours d'Eutrapel (cap. X). 
Paris, Gosselin, 1842.) 
E qui, nello splendore delle ogive dipinte e decorate2 (2 lle cattedrali tutto 
era colorato o dipinto di vivaci colori. Fa fede di questo il testo di Martirius, 
vescovo e viaggiatore armeno del XV secolo. Questo autore dice che il 
portico di Notre-Dame de Paris risplendeva come l'ingresso del paradiso. Vi 
si poteva ammirare il porpora, il rosa, l'azzurro, l'argento e l’oro. Sulla 
sommità del timpano del gran portale si possono ancora scorgere delle 
tracce di dorature. Il timpano della chiesa Saint-Germain-l'Auxerrois ha 
conservato la sua volta azzurra costellata d'oro.), dei costoloni delle volte, 
dei timpani dalle figure multicolori, ognuno illustrava il risultato dei suoi 
lavori, spiegava l'indirizzo delle sue ricerche. Si esprimevano delle 
probabilità; si discutevano le possibilità, si studiavano sul posto le allegorie 
del bel libro e la parte più animata di queste riunioni era certo l'astrusa 
esegesi dei simboli misteriosi. 
Dopo Gobineau de Montluisant, Cambrici e «tutti quanti»1 (1 In italiano 
nel testo N.d.T.) gli altri, anche noi intraprendiamo il pio pellegrinaggio, per 
parlare alle pietre ed interrogarle. Ahimè! è ormai tardi. Il vandalismo di 
Sofflot ha distrutto gran parte di tutto quello che nel XVI secolo il soffiatore 
poteva ammirare. E, se l'arte deve essere riconoscente agli eminenti 
architetti Toussaint, Geoffroy Dechaume, BoeswillwaId, Viollet-le-Duc e 
Lassus, che restaurarono la basilica, odiosamente profanata dalla Scuola, la 
Scienza invece non ritroverà mai ciò che ha perduto.  
  
34 
Ma, comunque sia, malgrado queste incresciose mulilazioni, i motivi che 
ancora esistono sono ancora abbastanza numerosi tanto da non dover 
rimpiangere il tempo speso per una visita del luogo. Ci riteniamo, quindi, 
soddisfatti e largamente ricompensati del nostro sforzo se abbiamo potuto 
risvegliare la curiosità del lettore, soffermare l'attenzione dell'osservatore 
sagace e mostrare agli amanti dell'occulto che non è impossibile ritrovare il 
significato dell'arcano nascosto sotto il guscio pietrificato di questo 
prodigioso libro di magia. 
III 
Prima dobbiamo dire due parole sul termine (gotico, impiegato perl'arte 
francese che impose il suo stile a tutta la produzione del medioevo e la cui 
espansione si estende dal XII al XV secolo. 
Alcuni pretendono, a torto, che questa parola derivi dai Goti, antico 
popolo della Germania; altri hanno creduto che questa forma d'arte venisse 
chiamata così, per la sua originalità e la nuovissima singolarità che fecero 
scandalo nel XVII e XVIII secolo e che quindi, per derisione, le fosse stato 
imposto un termine equivalente a barbara: questa è l'opinione della Scuola 
classica, imbevuta dei decadenti prìncipi del Rinascimento. 
La verità, che è sulla bocca del popolo, è riuscita a mantenere e 
conservare l’espressione Arte gotica, nonostante gli sforzi dell'Accademia 
per sostituirle quella di Arte ogivale. Esiste in questo una ragioneoscura che 
avrebbe dovuto far riflettere i nostri linguisti sempre allaricerca 
dell'etimologia. Qual è, quindi, la ragione per cui pochissimi lessicologi si 
siano trovati nel giusto? - Perché la spiegazione dev'essere cercata 
nell'origine cabalistica della parola anziché nella sua radice letterale. 
Alcuni autori perspicaci, e non superficiali, colpiti dalla similitudine che 
esiste tra gotico e gaelico hanno pensato che ci dovesse essere uno stretto 
rapporto tra Arte gotica e Arte gaelica o magica. 
 Per noi art gotique1 (1 Si è preferito lasciare qui e altrove, l'espressione 
arte gotica in lingua francese perché il lettore possa rendersi conto del gioco 
di fonetica che rende simili i termini «art gotique» e «argotique». In italiano 
infatti tale gioco sarebbe intraducibile. Sul significato del termine argot, 
Fulcanelli è molto esauriente qualche rigo più sotto N.d.T.) non è altro che 
  
35 
una deformazione ortografica della parola argotique, la cui omofonia è 
perfetta, conformemente alla legge fonetica che regola la cabala fonetica in 
tutte le lingue e senza tener conto alcuno dell'ortografia. La cattedrale, 
quindi, è un capolavoro d'art goth o d'argot 2 (2 Anche qui la pronuncia 
delle due parole e la stessa N.d.T.). 
Dunque i dizionari definiscono la parola argot come «il linguaggio 
particolare di tutti quegli individui che sono interessati a scambiarsi le 
proprie opinioni senza essere capiti dagli altri che stanno intorno». È, 
quindi, una vera e propria cabala parlata. Gli argotieri, quelli che si 
servono d'un tale linguaggio, sono i discendenti ermetici degli argonauti, i 
quali andavano sulla nave Argo, parlavano la lingua argotica, - la nostra 
lingua verde - navigando verso le fortunate rive della Colchide per 
conquistare il famoso Vello d'Oro. Ancor oggi si dice d'un uomo molto 
intelligente, ma anche assai scaltro: sa tutto, capisce l'argot. Tutti gl'Iniziati 
si esprimevano in argot, anche i vagabondi della Corte dei Miracoli, - col 
poeta Villon alla loro testa, - ed anche i Frimasons3 (3 Dall'inglese Free-
mason (libero muratore), da cui derivano i corrispondenti termini in italiano 
ed in francese: frammassone e fran-maçon N.d.T.), o frammassoni del 
medioevo, «che costruivano la casa di Dio», ed edificavano i capolavori 
argotiques ancor oggi ammirati. "nche loro, i nautes costruttori, 
conoscevano la strada che portava al Giardino delle Esperidi... 
Anche ai nostri giorni gli umili, i miserabili, i disprezzati, i ribelli avidi 
di libertà e d'indipendenza, i proscritti, i vagabondi ed i nomadi parlano in 
argot, dialetto maledetto, bandito dalla buona società, da quei nobili che non 
lo sono affatto, dai borghesi pasciuti e benpensanti, avvoltolati 
nell'ermellino della loro ignoranza e della loro fatuità. L'argon resta il 
linguaggio d'una minoranza d'individui che vivono al di fuori delle leggi 
codificate, delle convenzioni, degli usi, del protocollo, ad essi si applica 
l'epiteto di voyous, cioè di voyants1 (1 In italiano: teppisti e veggenti. Come 
si nota la radice dei termini francesi deriva dal verbo voir: vedere. In 
italiano questo doppio senso è intraducibile N.d.T.), e, quello ancor più 
espressivo, di Figli o Bambini del sole. Infatti, l'arte gotica è l’art got o cot, 
l’arte della Luce e dello Spirito. 
Si potrebbe credere che questi siano soltanto dei giochi di parole. Noi ne 
conveniamo di buon grado. L'essenziale è che guidino la nostra fede verso 
una certezza, verso la verità positiva e scientifica, chiave del mistero 
religioso e non la mantengano, invece, errante nel labirinto capriccioso 
dell'immaginazione. Quaggiù non esistono né il caso né la coincidenza, né i 
rapporti fortuiti; tutto è previsto, ordinato e regolato, e non spetta a noi 
modificare a nostro piacimento la volontà imperscrutabile del Destino. Se il 
  
36 
senso comune delle parole non ci permette nessuna scoperta capace di 
elevarci, d'istruirci, d'avvicinarci al Creatore, allora il vocabolario diventa 
inutile. Il verbo, che assicura all'uomo l'incontestabile superiorità e il potere 
sovrano, esercitato su tutti gli esseri viventi, perde, in questo caso, la sua 
nobiltà, la sua grandezza, la sua bellezza e diventa soltanto un'affliggente 
vanità. Ma la lingua, strumento dello spirito, vive di per sé, anche se è solo 
il riflesso dell'Idea universale. Noi non inventiamo nulla, non creiamo nulla. 
Tutto è in tutto. Il nostro microcosmo non è altro che una particella, infima, 
animata, pensante, più o meno imperfetta del macrocosmo. Ciò che noi 
crediamo di scoprire con lo sforzo della nostra intelligenza esiste già da 
qualche altra parte. La fede ci da il presentimento di ciò che esiste; e la 
rivelazione ce ne da la prova definitiva. Spesso noi passiamo accanto al 
fenomeno o al miracolo, quasi lo tocchiamo, ma non lo vediamo neppure, 
come se fossimo ciechi e sordi. Quante meraviglie, quante cose insospettate 
potremmo scoprire se sapessimo sezionare le parole, romperne il guscio e 
liberare il loro spirito, la luce divina da esse racchiusa! Gesù si esprimeva 
solo con parabole; pos siamo noi negare la verità ch'esse ci insegnano? E, 
nella conversazione corrente, non sono forse i doppi sensi, le 
approssimazioni, i bisticci di parole o le assonanze che caratterizzano le 
persone di spirito, felici di poter sfuggire alla tirannia della lettera, e che si 
mostrano, quindi, a loro modo cabaliste senza saperlo? 
Aggiungiamo, infine, che l’argot è una delle forme derivanti dalla 
Lingua degli Uccelli, madre e signora di tutte le altre, lingua dei filosofi e 
dei diplomatici. È quella lingua, appunto, della quale Gesù svela la 
conoscenza ai suoi apostoli, inviando loro il suo spirito, lo Spirito Santo. 
Essa insegna il mistero delle cose e svela le più nascoste verità. Gli antichi 
Incas la chiamavano Lingua di corte, perché era conosciuta dai diplomatici, 
ai quali forniva così la chiave d'una duplice scienza : la scienza sacra e la 
scienza profana. Nel medioevo era chiamata Gaia scienza o Gaio sapere, 
Lingua degli dei, Diva-Bottiglia1 (1 La vita di Gargantua e Pantagruel, di 
Francois Rabelais, è un'opera esoterica, un romanzo d'argot. In esso il buon 
curato di Meudon si rivela un grande iniziato e un cabalista di prim'ordine.). 
La Tradizione ci tramanda che gli uomini la parlavano prima della 
costruzione della torre di Babele2 (2 La perifrasi, il costrutto ba usato per 
bel. Anche qui c'è un gioco di cabala, intraducibile in italiano: la tour de 
Babel (la torre di Babele) diventa la tour de Ba bel N.d.T.), che fu causa 
della sua perversione, e per la maggioranza dei partecipanti fu anche causa 
del totale oblio del sacro idioma. Oggi, a parte l'argot, ritroviamo un po' di 
quell'antico carattere in alcune lingue locali come il piccardo, il provenzale, 
ecc., e nel dialetto degli zigani. 
  
37 
La mitologia vuole che il celebre indovino Tiresia3 (3 Si dice che Tiresia 
avesse perso la vista per aver svelato ai mortali i segreti dell'Olimpo. 
Eppure visse «sette, otto o nove volte il periodo di vita d'un uomo» e, 
alternativamente, sarebbe stato uomo e donna!) abbia conosciuto 
perfettamente la Lingua degli Uccelli che gli sarebbe stata insegnata da 
Minerva, dea della Saggezza. Insieme a lui, sarebbero stati a conoscenza di 
questa lingua anche Talete di Mileto, Melampo e Apollonio di Tiana4 (4 
Filosofo la cui vita, ricca di leggende, miracoli e fatti prodigiosi, appare 
assai ipotetica. Il nome di questo personaggio quasi favoloso, ci sembra 
essere nient'altro che un'immagine mito-ermetica del compost, o rebis 
filosofale, realizzato mediante l'unione del fratello con la sorella, di 
Gabrizio con Beia, d'Apollo con Diana. Perciò, se le meraviglie raccontate 
da Filostrato, sono effettivamente riferite alla chimica, non ce ne 
stupiremo.) personaggi fittizi i cui nomi parlano eloquentemente della 
scienza che ci interessa, e così chiaramente che non abbiamo bisogno di 
analizzarli in queste pagine. 
IV 
Tranne qualche rara eccezione, la pianta delle chiese gotiche, cattedrali, 
abbaziali o conventuali, assume la forma di una croce latina stesa al suolo. 
Ma la croce è il geroglifico alchemico del crogiuolo, un tempo chiamato 
cruzol, crucibile e croiset1 (1 Termini intraducibili N.d.T.) (nel tardo latino, 
crucibulum, crogiuolo, ha per radice crux, crucis, croce, secondo Du 
Cange). 
Ed è infatti proprio nel crogiuolo che la materia prima, come lo stesso 
Cristo, patisce la Passione; essa muore nel crogiuolo per risuscitare poi, 
purificata, spiritualizzata, già trasformata. Del resto il popolo, fedele 
guardiano delle tradizioni orali, non esprime forse il sacrificio terreno degli 
uomini con delle parabole religiose e delle similitudini ermetiche? - Portare 
la croce, salire il calvario, passare nel crogiuolo dell'esistenza, sono 
altrettante locuzioni correnti nelle quali ritroviamo lo stesso senso nascosto 
sotto lo stesso simbolismo.  
Non dimentichiamo che intorno alla croce luminosa vista in sogno da 
Costantino apparvero queste parole profetiche, che egli fece dipingere sul 
  
38 
suo labaro: In hoc signo vinces; con questo segno vincerai. Alchimisti, 
fratelli miei, ricordatevi anche che la croce reca l'impronta di tre chiodi che 
servirono ad immolare il Cristo-materia, immagine delle tre purificazioni 
che devono esser fatte col ferro e col fuoco. Parimenti meditate questo 
chiaro brano di sant'Agostino della sua Disputa con Trifone (Dialogus cum 
Triphone, 40) : «Il mistero dell'agnello che Dio aveva ordinato di sacrificare 
a Pasqua, egli dice, rappresentava la figura del Cristo, quelli che credono in 
lui tingono col suo sangue le loro case, cioè se stessi mediante la fede che 
hanno in lui. Ora, quest'agnello, che la legge prescriveva di fare arrosto 
tutto intero, era il simbolo della croce che il Cristo doveva patire. Perché 
l'agnello, per essere arrostito, è disposto in modo da raffigurare una croce: 
uno degli spiedi di legno lo traversa da una parte all'altra, dall'estremità 
inferiore fino alla testa, l'altro spiedo attraversa le spalle e ad esso si legano 
i piedi anteriori dell'agnello (in greco: le mani).» 
La croce è un simbolo molto antico, usato in ogni tempo; in qualsiasi 
religione, presso tutti i popoli, e sarebbe uno sbaglio considerarla come 
simbolo speciale del cristianesimo, come dimostra assai abbondantemente 
l'abate Ansault1 (1 Vedi: abate Ansault, La Croix avant Jésus-Christ, Paris 
V. Rétaux, 1894.). Diremo anche che la pianta dei grandi edifici religiosi 
del medioevo, con l'adozione di un'abside semicircolare o ellittica saldata al 
coro, segue perfettamente la forma del segno ieratico egiziano della croce 
ansata, che si legge ank, ed indica la Via universale nascosta nelle cose. Se 
ne può vedere un esempio nel museo di Saint-Germain-en-Laye, su di un 
sarcofago cristiano proveniente dalle cripte arlesiane di Saint-Honorat. 
D'altra parte, l'equivalente ermetico del segno ank è l'emblema di Venere o 
Cipride (in greco ……, l'impura), il rame volgare che alcuni altri, per 
nascondere ancora di più il senso, hanno tradotto con bronzo ed ottone. 
«Imbianca l'ottone e brucia i tuoi libri» ci ripetono tutti gli autori migliori. 
(parola greca) è lo stesso di (parola greca), zolfo, che significa ingrasso, 
sterco, letame, immondizia. Il Cosmopolita scrive: «II saggio troverà la 
nostra pietra perfino nel letame mentre l'ignorante non potrà neanche 
credere ch'essa esista nell'oro.» 
Così la pianta dell'edificio cristiano, col segno della Croce, ci rivela la 
qualità della materia prima, e la sua preparazione; per gli alchimisti 
quest'indicazione termina con l'ottenimento della Prima pietra, pietra 
angolare della Grande Opera filosofale. Su questa pietra Gesù ha costruito 
la sua Chiesa; e i liberi muratori medioevali hanno seguito simbolicamente 
l'esempio divino. Ma prima che fosse tagliata, per servire di base per l'opera 
d'arte gotica così come per l'opera d'arte filosofale, questa pietra ancora 
grezza, impura, materiale e grossolana era lavorata per raffigurare 
  
39 
l'immagine del diavolo. 
Notre-Dame de Paris possedeva un geroglifico simile, che si trovava 
sotto la tribuna, all'angolo della clausura del coro. Era una statua del 
diavolo, che spalancava un'enorme bocca nella quale i fedeli venivano a 
spegnere i loro ceri; di modo che il blocco scolpito appariva sporco di gocce 
di cera e di nerofumo. Il popolo chiamava questa statua Mastro Pietro del 
Cantone, nome che è stato sempre incomprensibile agli archeologi. Questa 
figura, destinata a rappresentare la materia iniziale dell'Opera, umanizzata 
sotto le spoglie di Lucifero (che porta la luce, - la stella del mattino), era il 
simbolo della nostra pietra angolare, la pietra del cantone, la pietra 
maestra del cantone. «La pietra che i costruttori hanno scartato, scrive 
Amyraut2 (2 M. Amyraut, Paraphrase de la Première Epìtre de saint Pierre 
(capitolo II, v. 7). Saumur, Jean Lesnier. 1646, p. 27.), è diventata la pietra 
maestra d'angolo, sulla quale si basa tutta la struttura dell'edificio; ma essa 
è anche un ostacolo e pietra dello scandalo, contro la quale essi si scagliano 
andando incontro alla propria rovina.» Per quel che riguarda il taglio di 
questa pietra angolare - intendiamo qui la sua preparazione - lo si può veder 
interpretato in un bellissimo bassorilievo dell'epoca, scolpito all'esterno 
dell'edificio, su di una cappella absidale, dalla parte di via del Cloitre-Notre-
Dame. 
V 
Mentre al tailleur d'imaiges 1 (1 Cesellatore, scultore d'immagini sacre 
N.d.T.) era riservata la decorazione delle parti elevate, al ceramista era 
attribuito il compito di ornare il pavimento delle cattedrali. Esso, 
generalmente, era lastricato o pavimentato mediante delle mattonelle di 
terracotta dipinte e ricoperte con uno smalto al piombo. Quest'arte aveva 
raggiunto nel medioevo una perfezione sufficiente ad assicurare ai soggetti 
istoriati una bastevole varietà di disegni e di colori. Si usavano anche dei 
piccoli cubi multicolori di marmo alla maniera dei mosaisti bizantini. Tra i 
motivi usati più di frequente, è bene parlare dei labirinti, tracciati sul suolo 
nel punto d'intersezione della navata col transetto. Le chiese di Sens, di 
Reims, di Auxerre, di Saint-Quentin, di Poitiers, di Bayeux hanno 
conservato i loro labirinti. Nel labirinto di Amiens si notava, al centro, una 
  
40 
grande lastra, nella quale era incastonata una sbarra d'oro e un semicerchio 
dello stesso metallo, che raffigurava l'alzarsi del sole sulla linea 
dell'orizzonte. Più tardi il sole d'oro fu sostituito da un sole di rame, poi 
spari anche quest'ultimo e non fu mai più rimesso a posto. Quanto al 
labirinto di Chartres, chiamato volgarmente la lega (sta per il luogo)2 (2 
Anche questo è un esempio di cabala fonetica, Lieue (lega) e lieu (luogo) si 
pronunciano, in francese, allo stesso modo N.d.T.) e disegnato sul 
pavimento della navata, si compone di tutta una serie di cerchi concentrici 
che si ripiegano gli uni sugli altri con un'infinita varietà di combinazioni. 
Un tempo al centro di questa figura, si notava il duello tra Teseo ed il 
Minotauro. Questa è un'altra prova dell'infiltrazione dei soggetti pagani 
nella iconografia cristiana e di conseguenza è anche prova d'un senso mito-
ermetico evidente. Però il problema non è di stabilire un qualsiasi rapporto 
tra queste immagini e le famose costruzioni dell'antichità: i labirinti di 
Grecia e d'Egitto. 
Il labirinto delle cattedrali, o labirinto di Salomone, e, ci dice Marcellin 
Berthelot1 (1 Vedi: La Grande Encyclopedie. Voce: Labyrinthe. T. XXI, pag 
703.), «una figura cabalistica che si trova anche sul frontespizio di alcuni 
manoscritti alchimici e che fa parte delle tradizioni magiche attribuite a 
Salomone. È una serie di cerchi concentrici, interrotti in certi punti, in modo 
da formare un percorso bizzarro ed inestricabile». 
L'immagine del labirinto ci si offre dunque come emblema dell'intero 
lavoro dell'Opera, con le sue due maggiori difficoltà: quella della strada da 
seguire per raggiungere il centro, - nel quale si scatena il duro duello delle 
due nature, - e l'altra quella della strada che l'artista deve seguire per 
uscirne. A questo punto ha bisogno del filo d'Arianna se non vuole vagare 
tra i meandri dell'opera senza riuscire a scoprire l'uscita. 
Non è nostra intenzione scrivere, come fece Batsdorff, uno speciale 
trattato per insegnare che cos'è il filo d'Arianna, che permise a Teseo di 
compiere la sua impresa. Ma appoggiandoci alla cabala speriamo di fornire 
agli investigatori sagaci alcune precisazioni sul valore simbolico del famoso 
mito. 
 Arianna è una forma di airagne (ragno), per metatesi della i. In 
spagnolo, la ñ si pronuncia gn; (parola greca) (araignée, airagne2 (2 Anche 
nella parola italiana ragno è evidente la derivazione dal greco. Qui abbiamo 
mantenuto tali e quali i termini di passaggio dal greco ai vari dialetti 
francesi, altrimenti intraducibili N.d.T.)) si può dunque leggere arahné, 
arahni, arahgne. La nostra anima non è forse il ragno che tesse il nostro 
corpo? Ma questa parola richiede ancora altre derivazioni. Il verbo ….. 
significa prendere, cogliere, trascinare, attirare; da esso deriva ….., ciò che 
  
41 
prende, attira, coglie. Quindi ….. è la calamità, la virtù rinchiusa in quel 
corpo chiamato dai saggi: nostra magnesia. Proseguiamo. Nel dialetto pro 
venzale, il ferro è chiamato aran e iran secondo le varie inflessioni. È 
l’Hiram massonico, il divino Ariete, l'architetto del Tempio di Salomone. I 
felibri chiamano il ragno aragno e iragno e anche airagno; i piccardi 
aregni. Accostate tutte queste parole al greco ……, ferro e calamita. Questa 
parola ha ambidue i significati. E non è tutto. Il verbo ….. significa l'alzarsi 
di un astro che esce dal mare: da esso deriva ….. (aryan), l'astro che esce 
dal mare, che sorge; …… o ariane è quindi l'Oriente, per la permutazione 
delle vocali. Inoltre, …. ha anche il significato di attirare; quindi ….. è 
anche: calamita. Se ora esaminiamo …….., da cui deriva il latino sidus 
sideris, stella, riconosceremo il nostro aran, iran, airan provenzale, il greco 
….., il sole sorgente. 
Arianna, ragno mistico, fuggita da Amiens, ha lasciato sul pavimento del 
coro soltanto la traccia della sua tela... 
Ricordiamo rapidamente che il più celebre dei labirinti antichi, quello di 
Cnosso a Creta, che fu scoperto nel 1902 dal dottor Evans, di Oxford, era 
chiamato Absolum. A questo punto, faremo notare che questa parola è assai 
vicina a quella di Absolu1 (1 Assoluto N.d.T.), nome con il quale gli antichi 
alchimisti indicavano la pietra filosofale. 
 
VI 
Tutte le chiese hanno l'abside rivolto verso sud-est e la loro facciata 
verso nord-ovest, mentre i transetti, che formano il braccio trasversale della 
croce, sono orientali nella dirczione nord-est, sud-ovest. Questa 
orientazione è invariabile, deliberatamente voluta, in modo che i fedeli ed i 
profani entrando in chiesa da Occidente, avanzassero dritti verso il santuario 
con la faccia rivolta verso il luogo da cui sorge il sole, verso Oriente, la 
Palestina, culla del cristianesimo. Essi lasciano le tenebre e vanno verso la 
luce.  
In seguito a questa disposizione, uno dei tre rosoni che ornano il transetto 
e il grande portico non è mai illuminato dal sole; è il rosone settentrionale 
che s'irradia nella faccia del transetto sinistro. Il secondo fiammeggia al sole 
  
42 
di mezzogiorno; è il rosone aperto alla estremità del transetto destro. 
L'ultimo s'illumina ai raggi colorati del sole che tramonta; è il grande rosone 
del portale, di gran lunga più grande, per estensione e per bellezza, dei suoi 
fratelli laterali. In questo modo, sul frontone delle cattedrali gotiche, si 
succedono i colori dell'Opera, secondo un processo circolare che va dalle 
tenebre, - rappresentate dall'assenza e dal color nero, - alla perfezione del 
colore rosso, passando per il color bianco, considerato come «una media tra 
il nero e il rosso». 
 Nel medioevo, il rosone centrale dei portici si chiamava Rota,la ruota. 
Ora, la ruota è il geroglifico alchemico del tempo necessario alla cottura 
della materia filosofale e, in seguito, rappresentò la cottura stessa. Il fuoco 
sostenuto, costante ed eguale che l'artista mantiene giorno e notte durante 
questa operazione, è chiamato, perciò, fuoco di ruota. Però, oltre al colore 
necessario alla liquefazione della pietra filosofale, c'è bisogno in più di un 
secondo agente, chiamato fuoco segreto o filosofico. È proprio quest'ultimo 
fuoco, risvegliato dal calore volgare, che fa girare la ruota e provoca i 
diversi fenomeni che l'artista osserva nel proprio vaso 1 (1 De Nuysement, 
Poème philosophic de la Verité de la Phisique Mineralle, in Traittez de 
l'Harmonie et Constilution generalle du Vray Sel. Parigi, Périer e Buisard, 
1620 e 1621, p. 254.): 
D'aller par ce chemin, non ailleurs, je t'avoue; 
Remarque seulement les traces de ma roue. 
Et pour donner partout une chaleur égalle, 
Trop tost vers terre et del ne monte ny dévalle. 
Car en montant trop haut le ciel tu brusleras, 
Et devallant trop bas la terre destruiras. 
Mais si par le milieu ta carrière demeure, 
La course est plus unie et la voye plus seure 2. 
(2 Ti confesso che io procedo per questa strada e non per un'altra; Nota 
soltanto le orme della mia ruota. / E per distribuire dappertutto un uguale 
calore, / Fai attenzione a non montare ne a discendere troppo, verso il cielo 
o verso la terra. / Perché montando troppo brucerai il cielo, / E andando 
troppo in basso brucerai la terra. / Ma se procederai nel giusto mezzo, / 
L'andamento è più regolare e la strada è più sicura (N.d.T.). 
La rosa rappresenta, quindi, da sola la durata del fuoco e la sua azione. 
Per questa ragione i decoratori medioevali hanno cercato di tradurre, nei 
loro rosoni, i movimenti della materia eccitata dal fuoco elementare, come 
si può notare sul portale nord della cattedrale di Chartres, nei rosoni di Toul 
  
43 
(Saint-Gengoult), di Saint-Antoine de Compiègne, ecc.. Nell'architettura dei 
secoli XIV e XV, la preponderanza del simbolo igneo, che caratterizza 
nettamente l'ultimo periodo dell'arte medioevale, ha fatto chiamare lo stile 
di quest'epoca: Gotico fiammeggiante. 
Alcuni rosoni, emblemi dell'amalgama, hanno un senso particolare che 
sottolinea ancora di più le proprietà di questa sostanza che il Creatore ha 
firmato di sua mano. Questo magico sigillo rivela all'artista che la strada 
seguita è quella giusta e che la mistura filosofale è stata preparata 
canonicamente. Si tratta d'una figura radiale a sei punte (digamma), 
chiamata Stella dei Magi, che brilla alla superficie del compost1 (1 Fango 
dall'odore pestilenziale proveniente dalle impurità e da quella parte di zolfo 
dei filosofi che non s'è potuto amalgamare. Il compost si presenta sotto vari 
aspetti di diversi colori: marrone scuro, alla prima cottura; va poi verso il 
nero, il grigio ed anche il verde N.d.T.), cioè al di sopra della mangiatoia in 
cui riposa Gesù, il Bimbo-Re. 
Tra gli edifici che ci mostrano i rosoni stellati a sei petali, - riproduzione 
del tradizionale Sigillo di Salomone2 (2 Il giglio delle convalli poligonale, 
chiamato comunemente Sigillo di Salomone, deve il suo nome allo stelo, la 
cui sezione è stellata, come il segno magico attribuito al re degli Israeliti, 
figlio di David.), - citiamo la cattedrale di Saint-Jean e la chiesa Saint-
Bonaventure de Lyon (rosoni dei portali); la chiesa di Saint-Gengoult a 
Toul; i due rosoni di Saint-Vulfran d'Abbeville; il portale della Calenda 
nella cattedrale di Rouen; lo splendido rosone blu della Sainte-Chapelle, 
ecc... 
Poiché questo segno è del massimo interesse per un alchimista, - non si 
tratta forse dell'astro che lo guida e gli annuncia la nascita del Salvatore? - 
sarà per noi un piacere riunire qui alcuni brani da testi che riferiscono, 
descrivono e spiegano la sua apparizione. Lasceremo al lettore la cura di 
stabilire tutti gli accostamenti più utili, di coordinare le varie versioni, di 
isolare la verità positiva che, in questi frammenti enigmatici, è mescolata 
all'allegoria della leggenda. 
 
  
44 
VII 
Varrone, nel suo Antiquitates rerum humanarum, ricorda la leggenda 
d'Enea, che salva il padre ed i penati dalle fiamme di Troia e che giunge, 
dopo lunghe peregrinazioni, nei campi di Laurento1 (1 Secondo le regole 
della cabala si tratta di l'or enté (l'oro innestato).), termine del suo viaggio. 
Egli spiega così l'avvenimento: 
Ex quo de Troja est egressus Aeneas, Veneris eum per diem quotidie 
stellam vidisse, donec ad agrum Laurentum veniret, in quo eam non vidit 
ulterius; qua recognovit terras esse fatales2 (2 Varro, in Servius, Aeneid, t. 
III, p. 386.). (Dopo la sua partenza da Troia, Enea vide tutti i giorni e 
durante il giorno la stella di Venere, fin quando non arrivò nei campi di 
Laurento, dove cessò di vederla, cosa che gli fece capire che quelle erano le 
terre designate dal Destino). 
Ecco adesso una leggenda, estratta da un'opera che ha per titolo : Libro di 
Seth, riportata nei seguenti termini da un autore del VI secolo3 (3 Opus 
imperfectum in Mattheum. Hom. II unito alle Oeuvres de saint Jean 
Chrysostome, Patr. grecque. t. LVI, p. 637.): 
«Ho udito alcune persone parlare d'una Scrittura che, anche se poco 
certa, non è contraria alla fede ed è anche una bella storia che merita 
d'essere udita. In essa si legge che esisteva un popolo, nell'Estremo Oriente, 
sulla riva dell'Oceano, che possedeva un Libro attribuito a Seth, nel quale si 
parlava della futura apparizione di questa stella e dei doni che si dovevano 
portare al Bambino; si considerava questa predizione come trasmessa da 
generazioni di Saggi, di padre in figlio, 
«Essi scelsero dodici Saggi, tra i più sapienti del loro popolo e tra i 
maggiormente dediti all'osservazione dei misteri dei cieli, e si prepararono 
all'attesa di questa stella. Se qualcuno di questi Saggi moriva, un suo figlio 
od un parente prossimo, anch'esso in attesa dello stesso avvenimento, era 
scelto per sostituirlo. 
«Nella loro lingua costoro erano chiamati Magi, perché glorificavano 
Dio in silenzio e a bassa voce. 
«Ogni anno questi uomini, dopo la mietitura, salivano su di un monte 
che, nella loro lingua, si chiamava Monte della Vittoria; ed era un monte 
assai bello per i ruscelli e gli alberi che gli facevano corona; su questo 
monte si trovava una caverna ricavata nella roccia. Arrivati in cima, si 
lavavano, poi pregavano e lodavano Dio in silenzio per tre giorni; questa 
pratica era seguita ad ogni generazione, sempre nell'attesa che questa stella 
di felicità apparisse durante la loro generazione. E, finalmente, essa 
  
45 
apparve, sul Monte della Vittoria, sotto le spoglie d'un piccolo bambino che 
mostrava la figura d'una croce; essa parlò loro, diede loro le istruzioni 
necessario ed ordinò di partire per la Giudea. 
«Così la stella li precedette per due anni, e mai, durante il viaggio, venne 
a mancare il pane o l'acqua. 
«Ciò che essi fecero in seguito è riportato più brevemente nel Vangelo.» 
Secondo questa leggenda, d'epoca differente, la forma della stella sarebbe 
stata diversa1 (1 Apocryphes, t. II, p. 469.): 
«Durante il viaggio, durato tredici giorni, i Magi non mangiarono né 
dormirono; né essi ne provarono il bisogno, e questo periodo sembrò loro 
che avesse la durata d'un giorno. Più s'avvicinavano a Betlemme, più la 
stella brillava con splendore; essa aveva la forma di un'aquila, che volasse 
per aria agitando le ali; al di sopra di essa c'era una croce.» 
La leggenda seguente, che ha come titolo Fatti accaduti in Persia, al 
tempo della nascita di Cristo, è attribuita a Giulio l'Africano, cronista del III 
secolo, benché non si sappia a quale epoca essa appartenga realmente2 (2 
Julius Africanus, in Patr. grecque. t. X, pp. 97 e 107.): 
«L'episodio accadde in Persia, in un tempio di Giunone (parola greca), 
costruito da Ciro. Un sacerdote annuncia che Giunone ha concepito. — A 
questa notizia tutte le statue degli dei danzano e cantano. — Una stella 
scende dal cielo e annuncia la nascita d'un Bambino Principio e Fine. — 
Tutte le statue cadono bocconi. — I Magi annunciano che questo Bambino 
è nato a Betlemme e consigliano al re di mandare ambasciatori. — Allora 
appare Bacco ( parola greca), che predice che questo Bambino scaccerà tutti 
i falsi dèi. — Partenza dei Magi, guidati dalla stella. Giunti a Gerusalemme, 
essi annunciano ai sacerdoti la nascita del Messia. — A Betlemme, essi 
salutano Maria, e fanno dipingere da un abile schiavo, il suo ritratto col 
Bambino; questo ritratto viene poi messo nel loro tempio principale con 
questa iscrizione: A Giove mitra (parole greche, — al dio sole), al grande 
Dio, al re Gesù, l'impero dei Persiani fa questa dedica.» 
«La luce di questa stella, scrive sant’Ignazio3 (3 Lettera agli abitanti di 
Efeso, c. XIX) di tutte le altre; il suo splendore era ineffabile, e la sua novità 
faceva si che tutti quelli che la guardavano erano colmi di stupore. Il sole, la 
luna e gli altri astri formavano il cuore di questa stella.» 
Huginus a Barma, nella Pratica della sua opera1 (1 Huginus a Barma, Le 
Règne de Saturne changé en siècle d'or. Parigi, Derieu, 1780.), usa gli stessi 
termini per parlare della materia della Grande Opera sulla quale appare la 
stella: «Prendete della vera terra, egli dice, ben impregnata di raggi di sole, 
di luna e degli altri astri.» 
Nel IV secolo, il filosofo Calcidio che, a detta di Mullachio, ultimo dei 
  
46 
suoi editori, proclamava che si dovevano adorare gli dei della Grecia, gli dei 
di Roma e gli dei stranieri, ha mantenuto il racconto della stella dei Magi e 
la spiegazione che di essa fornivano i sapienti. Dopo aver parlato di una 
stella chiamata Ahc dagli Egiziani e che sarebbe stata foriera di disgrazie, 
aggiunge: 
«C'è anche un'altra storia più sacra e venerabile, che attesta come, con il 
sorgere di una certa stella furono annunciate, non morti e malattie, ma la 
venuta d'un Dio venerabile, perché parlasse agli uomini e perché fosse 
d'aiuto alle miserie terrene. I più saggi tra i Caldei, avendo visto questa 
stella, da uomini bene esercitati alla contemplazione dei fenomeni celesti, 
viaggiarono di notte e cercarono, secondo quanto si dice, la nascita recente 
d'un Dio, ed avendo riconosciuto la maestà di questo Bambino, gli resero gli 
omaggi che si convenivano ad un Dio così grande. Cosa che a voi è nota più 
che ad ogni altro2 (2 Calcidio, Comm. in Timoeum Platonis, e. 125; sta nei 
Frag. philosophorum graecorum di Didot, t. II, p. 210. - Evidentemente 
Calcidio si rivolge ad un iniziato.).» 
 Diodoro di Tarso3 (3 Diodoro di Tarso, Du destin, sta in Photius, cod. 
233; Patr. grecque, t. CHI, p. 878.) si mostra ancor più positivo quando 
afferma che «questa stella non era una di quelle che popolano il cielo, ma 
una certa virtù o forza (parola greca) urano-diurna (parola greca), che ha 
preso la forma d'un nastro per annunciare la nascita del Signore di tutti». 
Vangelo secondo san Luca, II, v. da 1 a 7 : 
 « Ora, nella medesima contrada, si trovavano dei pastori che passavano 
la notte nei campi, vegliando a turno per far la guardia alle loro greggi. Ecco 
che si presentò loro un Angelo del Signore, ed una luce divina li avvolse, 
essi furono presi da grande spavento: ma l'Angelo disse loro: 
«Non temete, perché io vi porto la Buona Novella fonte di grande gioia 
per tutto il popolo; oggi è nato per voi nella città di David un Salvatore che 
è il Cristo-Signore; e questo per voi sarà il segno: troverete un Bambino 
avvolto in panni e posto in una mangiatoia. 
«Nello stesso istante la moltitudine della milizia celeste si unì all'Angelo, 
lodando Dio e dicendo: Gloria a Dio. nel più alto dei cieli e pace in terra 
agli uomini di buona volontà.» 
Vangelo secondo san Matteo. II v. da 1 a 1 1 : 
«Quando Gesù nacque a Betlemme, città di Giuda, al tempo del re Erode, 
giunsero dall'Oriente a Gerusalemme dei Magi, dicendo: Dove è Colui che è 
nato, re dei Giudei, perché noi abbiamo visto la sua stella in Oriente e siamo 
venuti ad adorarlo? 
«... Allora Erode, chiamati segretamente i Magi, s'informò accuratamente 
sul periodo nel quale era loro apparsa la stella, e mandandoli a Betlemme, 
  
47 
disse : 
«Andate, informatevi esattamente sul Bambino e, quando lo avrete 
trovato, fatemelo sapere, affinchè, anch'io, vada ad adorarlo. 
«Essi dunque, dopo aver udito il re, se ne andarono; ed ecco che la stella 
che avevano visto in Oriente apparve nuovamente e li precedeva fino a 
quando non andò a posarsi sopra il luogo nel quale era il Bambino. 
«Ora, vedendo la stella, essi si rallegrarono assai e, entrando nella casa, 
trovarono il Bambino con Maria, sua madre, e prosternandosi l'adorarono; 
poi aperti i loro forzieri, gli offrirono dei regali: oro, incenso e mirra.» 
A proposito di fatti così strani e davanti all'impossibilità d'attribuirne la 
causa a qualche fenomeno celeste, A. Bonnetty1 (1 A. Bonnetty, Documents 
historiques sur la Religion dea Romains, t. II, p. 564.), colpito dal mistero 
che avvolge questi racconti, si chiede : 
«Chi sono questi Magi e cosa si deve pensare di questa stella? È ciò che 
in questo momento si domandano i critici razionalisti ed altri ancora. È 
difficile rispondere a questa domanda perché il Razionalismo e 
l'Ontologismo, antichi e moderni, poiché estraggono tutte le loro 
conoscenze da se stessi, hanno fatto dimenticare tutti i mezzi mediante i 
quali gli antichi popoli dell'Oriente conservavano le tradizioni primitive.» 
La prima menzione della stella la troviamo sulla bocca di Balaam. Costui 
sarebbe nato nella città di Pethor, sull'Eufrate, e viveva, dicono, verso l'anno 
1477 a.C., in regione centrale dell'impero assiro, allora ai suoi inizi. Profeta 
o Mago in Mesopotamia, Balaam esclamava: 
«Come potrei io maledire colui che il suo Dio non maledice? Come 
potrei dunque minacciare colui che Jehohav non minaccia? Ascoltate!... Io 
lo vedo, ma non adesso; io lo contemplo ma non da vicino... Sorge da 
Gìacobbe una stella e da Israele nasce un segno... » (Num., XXIV, 47). 
Nell'iconografìa simbolica la stella serve ad indicare sia il concepimento 
che la nascita. Spesso la Vergine è rappresentata cinta da un'aureola di 
stelle. Quella di Larmor (Morbihan), fa parte d'un trittico molto bello sulla 
morte del Cristo e la sofferenza di Maria, — Mater dolorosa, — nel cielo 
della composizione centrale si possono vedere il sole, la luna, le stelle e la 
sciarpa di Iride, la Vergine, poi, tiene nella mano destra una grande stella, 
— maris stella, — epiteto dato alla Vergine in un inno cattolico. 
G. J. Witkowski1 (1 G.J. Witkowski, L'Art profane à l'Eglise. Francia, 
Parigi, Schemit, 1908, p. 382.) ci descrive una vetrata assai curiosa, che si 
trovava vicino alla sacrestia, nell'antica chiesa, oggi distrutta, di Saint-Jean 
a Rouen. Questa vetrata raffigurava il Concepimento di san Romano. «Suo 
padre. Benedetto, consigliere di Clotario II, e sua madre Felicita, erano 
distesi su di un letto, interamente nudi, secondo l'usanza che durò fino alla 
  
48 
metà del XVI secolo. Il concepimento era rappresentato da una stella che 
brillava sulla coperta a contatto del ventre della donna... La cornice di 
questa vetrata, già strana per l'argomento principale trattato, era ornata di 
medaglioni nei quali si distinguevano, non senza sorpresa, le figure di 
Marte, Giove, Venere, ecc..., e perché non si avessero dubbi sulla loro iden 
tità, la figura di ogni divinità era accompagnata dal proprio nome.» 
  
49 
VIII 
Come l'anima umana ha i suoi segreti recessi, così la cattedrale ha i suoi 
corridoi nascosti. Il loro insieme, (dal greco ……, nascosto) costituisce la 
cripta che si estende sotto il livello della chiesa). 
In questo luogo basso e umido e freddo, il visitatore avverte una 
singolare sensazione che impone il silenzio: quella della potenza unita alle 
tenebre. Qui siamo nell'asilo dei morti, come nella basilica di Saint-Denis, 
necropoli degli illustri; come nelle Catacombe romane, cimitero dei 
cristiani. Lastre di pietre; mausolei di marmo. sepolcri; resti di storia, 
frammenti del passato. Un silenzio triste ed oppressivo riempie questi spazi 
coperti a volta. I mille rumori del di fuori, varie eco del mondo, non 
arrivano più fino a noi. Finiremo con l'arrivare alle caverne dei ciclopi? 
Siamo sulla soglia dell'inferno dantesco, o sotto le gallerie sotterranee, così 
accoglienti, così ospitali per i primi martiri? — Tutto è mistero, angoscia e 
paura in questo antro oscuro... 
Attorno a noi, numerosi pilastri enormi, massicci, talvolta abbinati, 
innalzati sui loro basamenti larghi e smussati. Capitelli corti, poco 
sporgenti, sobri, tozzi. Forme rozze e povere, nelle quali l'eleganza e la 
ricchezza cedono il passo alla solidità. Muscoli spessi, contratti per lo 
sforzo, che si dividono, senza venir meno, il formidabile peso dell'intero 
edifìcio. Volontà notturna, muta, rigida, tesa in una perpetua resistenza 
contro la pressione. Forza materiale che il costruttore ha saputo ordinare e 
dividere, dando a tutte queste parti l'aspetto arcaico d'una mandria di 
elefanti fossili, saldati gli uni con gli altri, arrotolando i loro dorsi ossuti, 
scavando i loro ventri pietrificati sotto la spinta d'un carico eccessivo. Forza 
reale ma occulta che si attua in segreto, si sviluppa nell'ombra, agisce senza 
tregua nella profondità delle sostruzioni dell'opera. Questa è l'impressione 
predominante che il visitatore avverte percorrendo le gallerie delle cripte 
gotiche. 
Un tempo, le camere sotterranee dei templi servivano come dimora per le 
statue di Iside, ed esse diventarono, al tempo dell'introduzione del 
cristianesimo in Gallia, quelle Vergini nere che il popolo, ai giorni nostri, 
circonda d'una venerazione tutta particolare. Del resto il simbolismo tra 
  
50 
queste due raffigurazioni è lo stesso: le une e le altre mostrano sul loro 
basamento la famosa iscrizione: Virgini pariturae; alla Vergine che deve 
partorire. Ch. Bigarne1 (1 Ch. Bigarne, Considérations sur le Culle d'Isis 
chez les Eduens. Beaune, 1862.), ci parla di parecchie statue di Iside 
designate dallo stesso vocabolo. L'erudito Pierre Dujois ci dice: «Già nella 
sua Bibliografia generale dell'Occulto, il sapiente Elias Schadius aveva 
segnalato, nel suo libro De dictis Germanicis, un'iscrizione analoga: Isidi, 
seu Virgini ex qua filius proditurus est2 (2 A Iside, o alla Vergine dalla quale 
nascerà il Figlio.). Queste icone, dunque, non avevano per nulla il 
significato cristiano, che comunemente viene loro dato, almeno dal punto di 
vista esoterico. Bigarne dice che Iside, prima della concezione è, secondo la 
teogonia astronomica, l'attributo di quella Vergine che parecchi monumenti, 
molto più antichi del cristianesimo, indicano col nome di Virgo paritura, 
cioè la terra prima d'essere fecondata, e che sarà ben presto rianimata dai 
raggi del sole. È anche la madre degli dei, come attesta una pietra di Dio: 
Matri Deum Magnae ideae». Il senso esoterico delle nostre Vergini nere 
non può esser meglio definito. Esse raffigurano, nella simbologia ermetica, 
la terra primitiva, quella che l'artista deve scegliere come soggetto della 
propria grande opera. È la materia prima allo stato di minerale, come e 
quando viene estratta dai filoni metalliferi, profondamente nascosta sotto la 
massa rocciosa. I testi ci dicono che è «una sostanza nera, pesante, friabile, 
fragile, che ha l'aspetto d'una pietra e può essere frantumata in piccoli pezzi 
proprio come una pietra». Sembra dunque normale che il geroglifico 
umanizzato di questo minerale abbia il suo stesso colore caratteristico e che 
gli si riservi come sede i luoghi sotterranei dei templi. 
Ai nostri giorni, le Vergini nere non sono numerose. Ne citeremo alcune, 
che godono di gran celebrità. La cattedrale di Chartres sotto questo punto di 
vista è la più favorita; infatti ne possiede due, una, chiamata con l'espressivo 
nome di Notre-Dame-sous-Terre, è posta nella cripta, ed è seduta su di un 
trono il cui basamento reca l'iscrizione già nota: Virgini pariturae; l'altra si 
trova nella chiesa, è chiamata Notre-Dame-du-Pilier, occupa il centro di una 
nicchia piena di ex voto in forma di cuori che mandano raggi. Witkowski ci 
dice che quest'ultima è oggetto di devozione da parte d'un gran numero di 
pellegrini. «Un tempo, aggiunge questo autore, la colonna di pietra che gli 
fa da supporto era "scavata" dalle lingue e dai denti dei suoi focosi fedeli, 
come il piede di san Pietro, a Roma, o il ginocchio di Ercole, adorato dai 
pagani in Sicilia; ma per preservarla da quei baci troppo ardenti, la colonna 
fu avvolta, nel 1831, con un rivestimento in legno». Chartres, con la sua 
Vergine sotterranea, è considerata la più antica meta dei pellegrinaggi. Un 
tempo c'era soltanto un'antica statuetta di Iside «scolpita prima di Gesù 
  
51 
Cristo», come raccontano alcune antiche cronache locali. Però, l'immagine 
che possediamo ora data soltanto dalla fine del XVIII secolo, perché quella 
della dea Iside era stata distrutta non si sa quando, e sostituita con una 
statuetta in legno, che teneva il Bambino seduto sulle ginocchia, e che, a sua 
volta, fu bruciata nel 1793. 
Quanto alla Vergine nera di Notre-Dame du Puy — le cui membra non 
sono visibili — ha la forma d'un triangolo, con il vestito che la cinge al 
collo e si allarga senza pieghe fino ai piedi. La stoffa è decorata con tralci di 
vite e di spighe di grano — allegorie del pane e del vino eucaristici — e 
lascia passare, all'altezza dell'ombelico, la testa del Bambino, incoronato 
altrettanto sontuosamente della madre. 
Notre-Dame-de-Confession, celebre Vergine nera delle cripte di Saint-
Victor a Marsiglia, ci mostra un bello specimen di statuaria antica, morbida, 
larga e grassa. Questa figura, piena di nobiltà, tiene nella mano destra uno 
scettro ed ha la fronte cinta da una corona a triplice fiorone (tav. I). 
Notre-Dame de Rocamadour, meta d'un famoso pellegrinaggio, già 
frequentata nell'anno 1166, è una madonna miracolosa; la tradizione fa 
risalire la sua origine al giudeo Zaccheo, capo dei pubblicani di Gerico; 
questa statua sovrasta l'altare della cappella della Vergine, costruita nel 
1479. È una statuetta di legno, annerito dal tempo, rivestita da una veste di 
lamine d'argento che consolidano i resti in legno ormai tarlati. «La celebrità 
di Rocamadour risale al leggendario eremita, santo Amatore o Amadour, 
che scolpì in legno la statuetta della Vergine alla quale furono attribuiti 
parecchi miracoli. Si racconta che Amatore era lo pseudonimo del 
pubblicano Zaccheo, convertito da Gesù Cristo; venuto in Gallia, avrebbe 
diffuso il culto della Vergine. Questo culto è molto antico a Rocamadour; 
però, la gran voga del pellegrinaggio data soltanto dal XII secolo1 (1 La 
Grande Encyclopédie, t. XXVIII, p. 761.).»  
A Vichy si venera, da epoca molto antica, la Vergine nera della chiesa di 
Saint-Blaise, 
come 
testimonia 
Antoine 
Gravier, 
prete 
partigiano 
dell'indipendenza dei comuni nel XVII secolo. Gli archeologi datano questa 
scultura del XIV secolo e, poiché le parti più antiche della chiesa di Saint-
Blaise, nella quale è posta, furono costruite solo nel XV secolo, l'abate 
Allot, segnalandoci questa statua, esprime il parere ch'essa un tempo facesse 
parte della cappella Saint-Nicolas, fondata nel 1372 da Guillaume de 
Hames. 
Anche la chiesa di Guéodet, chiamata Notre-Dame-de-la-Cité, a 
Quimper, possiede una Vergine nera. 
Camille Flammarion1 (1 Camille Flammarion, l'Atmosphère. Parigi, 
Hachette, 1888, p. 362.) ci parla d'una statua analoga ch'egli vide, nei 
  
52 
sotterranei dell'Osservatorio, il 24 settembre 1871, due secoli dopo la prima 
osservazione termometrica, che fu fatta nel 1671. Egli scrive : « Il colossale 
edificio di Luigi XIV che eleva la balaustra della terrazza a ventotto metri 
dal suolo, scende nel sottosuolo con delle fondazioni che hanno la stessa 
profondità: ventotto metri. All'angolo d'una galleria sotterranea, si nota una 
Vergine, messa in quello stesso anno 1671, e dei versi incisi ai suoi piedi la 
invocano col nome di Notre-Dame di sottoterra). Questa poco conosciuta 
Vergine parigina, che impersonifica nella capitale il misterioso soggetto di 
Ermes, sembra che sia una replica di quella di Chartres, la Benedetta 
Signora sotterranea. 
Ancora un particolare utile per l'ermetista. Nel cerimoniale prescritto per 
le processioni delle Vergini nere, venivano bruciati soltanto ceri di color 
verde. 
Quanto alle statuette d'Iside, — parliamo di quelle che sono sfuggite alla 
cristianizzazione, — sono ancora più rare delle Vergini nere. Forse sarebbe 
utile ricercarne la ragione nell'alta antichità di queste icone. Witkowski2 (2 
L'Art profane a l'Eglise. Op. cit., p. 26.) ce ne segnala una sistemata nella 
cattedrale Saint-Etienne, a Metz. «Questa figura in pietra di Iside, scrive 
l'autore, misura o m. 43 di altezza e o m. 29 di larghezza e proviene dal 
vecchio chiostro. La sporgenza di questo altorilievo era di o m. 18; 
rappresentava un busto nudo di donna, ma così magro che, per servirci 
d'un'espressione figurata dell'abate Brantóme, "non poteva mostrare altro 
che la carcassa "; la sua testa era coperta da un velo. Due mammelle 
asciutte pendevano dal suo petto, simili a quelle delle Diane di Efeso. La 
pelle era tinta di rosso, e il drappo che cingeva la vita era nero... Una statua 
analoga esisteva a Saint-Germain-des-Prés e a Saint-Etienne de Lyon.» 
Tuttavia, il culto di Iside, la Cerere egiziana, era molto misterioso, e tale 
rimane anche per noi. Sappiamo soltanto che la dea era festeggiata 
solennemente, ogni anno, nella città di Busiris, e che le veniva sacrificato 
un bue. Ci dice Erodoto : «Dopo il sacrifìcio, uomini e donne, parecchie 
migliala, si danno dei grandi colpi. Per quale dio si stanno battendo, 
sarebbe, io credo, un'empietà dirlo.» I Greci, come gli Egiziani, 
mantenevano un assoluto silenzio sui misteri del culto di Cerere e gli storici 
non ci hanno appreso nulla che possa soddisfare la nostra curiosità. La 
rivelazione ai profani del segreto di queste pratiche era punito con la 
morte. Ascoltare la divulgazione era considerato un crimine della stessa 
gravita. Come per i santuari egiziani di Iside, così nei templi di Cerere era 
rigorosamente vietato l'ingresso a tutti coloro che non avevano ricevuto 
l'iniziazione. Eppure, le informazioni che ci sono state tramandate, sulla 
gerarchia dei grandi sacerdoti, ci autorizzano a pensare che i misteri di 
  
53 
Cerere dovevano essere dello stesso tipo di quelli della Scienza ermetica. 
Infatti sappiamo che i ministri del culto si dividevano in quattro gradi: lo 
Ierofante, incaricato d'iniziare i neofiti; il Porta-fiaccola, che rappresentava 
il Sole; 1'Araldo, che rappresentava Mercurio; il Ministro dell'Altare, che 
rappresentava la Luna. A Roma le Cerealies si celebravano il 12 aprile e 
duravano otto giorni. Veniva portato in processione un uovo, simbolo del 
mondo, e ad esso venivano sacrificati dei maiali. 
Abbiamo detto prima che Die, una statua che rappresentava Iside, era 
chiamata madre degli dei. Lo stesso epiteto era riservato a Rea o Cibele. 
Così le due divinità si rivelano parenti assai prossime, e noi saremmo 
piuttosto dell'idea di considerarle come espressioni diverse d'un solo e unico 
principio. Charles Vincens conferma questa opinione con la descrizione 
ch'egli fornisce d'un bassorilievo raffigurante Cibele, che, per secoli, è stato 
visto all'esterno della chiesa parrocchiale di Pennes (Bouches-du-Rhóne), 
con la sua iscrizione: Matri Deum. «Questo strano frammento, ci dice il 
Vincens, è scomparso soltanto intorno al 1610 ma è riprodotto in una 
incisione nel Recueil di Grosson (p. 20).» Analogia ermetica strana: Cibele 
era adorata a Pessinunte, in Frigia, sotto la forma di una pietra nera che si 
diceva essere caduta dal cielo. Fidia rappresenta la dea seduta su di un trono 
tra due leoni, essa ha sul capo una corona murale dalla quale scende un velo. 
Talvolta viene raffigurata mentre tiene una chiave e sembra che stia 
togliendo il velo. Iside, Cerere, Cibele: tre teste sotto lo stesso velo. 
 
 IX 
Terminati questi preliminari, dobbiamo adesso intraprendere lo studio 
ermetico della cattedrale e per porre un limite alla nostra ricerca prendiamo 
come tipo il tempio cristiano della capitale, Notre-Dame de Paris. 
Certo il nostro compito è difficile. Non viviamo più al tempo di messer 
Bernardo, conte di Treviso, di Zachaire o di Flamel. I secoli hanno lasciato 
una traccia profonda sulla facciata dell'edificio, le intemperie hanno scavato 
rughe profonde, ma le distruzioni compiute dal tempo sono ben poca cosa 
se paragonate a quelle prodotte dai furori umani. Le rivoluzioni hanno 
inciso la loro impronta, incresciosa testimonianza della collera plebea; il 
  
54 
vandalismo, nemico del bello, ha sfogato il suo odio con spaventose 
mulilazioni, ed anche i restauratori, sebbene ispirati dalle migliori 
intenzioni, non hanno sempre saputo rispettare ciò che gli iconoclasti 
avevano risparmiato.  
Un tempo, Notre-Dame de Paris innalzava la sua maestà in cima ad una 
scalinata di undici gradini. Appena isolata, da uno stretto sagrato, dalle case 
di legno, dagli acuti pignoni disposti a piani in aggetto, essa guadagnava in 
arditezza ed in eleganza ciò che perdeva in massa. Oggi invece, e grazie 
all'arretramento, sembra più massiccia quanto più è distaccata, con i portici, 
i pilastri e i contrafforti poggianti direttamente a terra; i successivi rinterri, a 
poco a poco, hanno colmato il dislivello e finito con l'assorbirlo fino 
all'ultimo gradino. 
In mezzo a quello spazio limitato, da una parte, dall'imponente basilica e, 
dall'altra, dal pittoresco agglomerato di piccoli alberghi ornati di frecce, 
spighe, banderuole, traforati dalle «boutiques» dipinte con le travi scolpite, 
con le burlesche insegne, scavati agli angoli di nicchie, ornate di madonne o 
di santi, fiancheggiati da torrette, da garitte di vedetta, da bertesche, in 
mezzo a questo spazio, dicevamo, era eretta una statua di pietra, alta e 
sottile, che teneva in una mano un libro e nell'altra un serpente. Questa 
statua faceva parte d'una fontana monumentale sulla quale si leggeva questo 
distico: 
 
Qui sitis, huc tendas: desunt si forte liquores, 
Pergredere, aeternas diva paravi! aquas. 
 
O tu che hai sete, vieni qui: se per caso mancano le onde, 
Per gradi, la Dea ha preparato le acque eterne. 
 
Il popolo lo chiamava ora Signor Legris, ora Venditore di gris, Gran 
Digiunatore o Digiunatore di Notre-Dame. 
Questi strani appellativi hanno ricevuto parecchie interpretazioni ma le 
espressioni popolari non sono state identificate dagli archeologi e così 
neppure la statua. La spiegazione migliore è quella che ci da Amédée de 
Ponthieu1 (1 Amédée de Ponthieu, Légendes du Vieux Paris. Parigi, 
Bachelin, Deflorenne, 1867, p. 91.), ed essa ci sembra tanto più degna 
d'interesse, perché l'autore, che non era assolutamente un ermetista, giudica 
senza pregiudizi e parla senza idee preconcette: 
«Davanti a questo tempio, ci racconta parlando di NotreDame, 
s'innalzava un monalito sacro, reso informe dal tempo. Gli antichi lo 
chiamavano Febigene2 (2 Generato dal sole o dall'oro), figlio d'Apollo; il 
  
55 
popolo lo chiamò più tardi Mastro Pietro, volendo così significare Pietra 
maestra, pietra di potere3 (3 È la pietra angolare della quale abbiamo 
parlato.); si chiamava anche messere Legris, allora gris significava fuoco e 
in particolare fuoco grisù, fuoco fatuo... 
«Secondo alcuni, queste informi sembianze ricordano quelle d'Esculapio, 
o di Mercurio o del dio Termine4 (4 Termini erano dei busti di Ermete 
(Mercurio)); secondo altri sarebbero le sembianze di Archambaud, maestro 
di Palazzo sotto Clodoveo II, che aveva regalato il fondo sul quale era stato 
costruito l'Hôtel-Dieu; altri credevano di scorgere i tratti di Guillaume de 
Paris, che l'aveva innalzata contemporaneamente al portale di Notre-Dame; 
l'abate Leboeuf dice di vedervi la figura di Gesù Cristo; altri quella di santa 
Geneviève, patrona di Parigi. 
«Questo monolito fu tolto nel 1748, quando fu allargata la piazza del 
Sagrato di Notre-Dame.» 
All'incirca nello stesso periodo, il capitolo di Notre-Dame ricevette 
l'ordine di sopprimere la statua di san Cristoforo. Il colosso dipinto in 
grigio1 (1 Rinascimento N.d.T.), si addossava al primo pilastro di destra, 
entrando nella navata. Era stata eretta nel 1413 da Antoine des Essarts, 
ciambellano del re Charles VI. La si volle togliere nel 1772, ma Christophe 
de Beaumont, allora arcivescovo di Parigi, si oppose formalmente. Solo alla 
sua morte, nel 1781, la statua fu trainata fuori della città e spezzata. Notre-
Dame d'Amiens possiede ancora il buon gigante cristiano che portò il 
Bambino Gesù, ma non deve essere sfuggito, neppure lui, alla distruzione 
perché, ora, fa corpo con il muro: è una scultura in bassorilievo. Anche la 
cattedrale di Siviglia conserva un san Cristoforo colossale e affrescato. 
Quello della chiesa di Saint-Jacques-la Boucherie fu distrutto insieme 
all'edificio e la bella statua della cattedrale d'Auxerre, datata 1539, fu 
distrutta dietro ordini precisi, nel 1768, solo qualche anno prima di quella di 
Parigi. 
Per motivare queste decisioni, è evidente che c'era bisogno di ragioni più 
che solide. Sebbene sembrino ingiustificate, ci pare che la causa derivi dal 
significato simbolico ricavato dalla leggenda e condensato — certo troppo 
chiaramente — dalla rappresentazione. San Cristoforo, di cui Jacques de 
Voragine ci rivela l'antico nome: Offerus, il cui significato è, secondo la 
maggioranza, colui che porta il Cristo (dal greco ……..); ma la cabala 
fonetica svela un altro significato, adatto e conforme alla dottrina ermetica. 
Cristoforo sta per Crìsoforo: che porta l'oro (dal greco ……..). Si capisce 
meglio quindi l'alta importanza che, simbolicamente, è rivestita da san 
Cristoforo. Si tratta del geroglifico dello zolfo solare (Gesù) o dell'oro 
nascente, innalzato sulle onde mercuriali e poi portato, dall'energia propria 
  
56 
di questo Mercurio, al grado di potenza posseduta dall'Elisir. Secondo 
Aristotele, il Mercurio ha come colore emblematico il grigio o il viola, cosa 
che in sé basta per spiegare perché le statue di san Cristoforo erano dipinte 
dello stesso colore. Un certo numero di vecchie incisioni, conservate nel 
Gabinetto delle Stampe della Biblioteca Nazionale, e che rappresentano il 
colosso, sono eseguite con un tratto semplice e di color bistro. La più antica 
di esse è del 1418. 
A Rocamadour (Lot) si può ancora vedere una gigantesca sta tua di san 
Cristoforo, innalzata sul podio Saint-Michel, che precede la chiesa. Accanto 
si nota un vecchio forziere ferrato, sopra il quale è conficcato nella roccia e 
tenuto da una catena un grossolano mozzicone di spada. La leggenda vuole 
che questo frammento sia appartenuto alla famosa Duranda, la spada che il 
paladino Rolando spezzò aprendo la breccia di Roncisvalle. Comunque sia, 
la verità che sgorga da questi particolari è assai limpida. La spada che apre 
la roccia, la verga di Mosè che fa scaturire l'acqua dalla pietra di Horeb, lo 
scettro della dea Rea, con cui ella colpisce il monte Dindimo, il giavellotto 
d'Atalanta sono un unico e medesimo geroglifico di questa materia nascosta 
dei Filosofi, della quale san Cristoforo indica la natura e il forziere ferrato il 
risultato. 
Ci dispiace di non poter dire di più sul magnifico emblema al quale era 
riservato il primo posto nelle basiliche ogivali. Di queste grandi 
raffigurazioni, gruppi ammirabili per l'insegnamento che contenevano, non 
ci resta nessuna descrizione precisa e dettagliata; essefurono fatte sparire da 
un'epoca decadente e superficiale, senza neanche la scusa d'una indiscutibile 
necessità. 
Il XVIII secolo, regno dell'aristocrazia e del bello spirito, degli abati di 
corte, delle marchese imbellettate, dei gentiluomini con le parrucche, tempo 
benedetto dei maestri di ballo, dei madrigali e delle pastorelle alla Watteau, 
secolo brillante e perverso, frivolo e manierato che doveva finire nel 
sangue, fu particolarmente nefasto per le cattedrali gotiche. 
Gli artisti, trascinati dalla grande corrente di decadenza che ebbe sotto 
François I il nome paradossale di Renaissance1 (1 Rinascimento. N.d.T.), 
incapaci d'uno sforzo creativo eguale a quello dei loro antenati, 
completamente all'oscuro della simbologia medioevale, si dedicarono alla 
riproduzione di opere bastarde, senza gusto né carattere, senza pensiero 
esoterico, invece di continuare e sviluppare l'ammirevole e sana creatività 
francese. 
Architetti, pittori, scultori, preferendo la loro gloria a quella dell'Arte, si 
ispirarono agli antichi modelli contraffatti in Italia. 
I costruttori del medioevo erano ricchi di fede e modestia. Artigiani 
  
57 
anonimi di puri capolavori, essi costruirono per la Verità, per l'affermazione 
del loro ideale, per diffondere la nobiltà della loro scienza. Quelli del 
Rinascimento, invece, preoccupati soprattutto della loro personalità, gelosi 
del proprio valore, costruirono per rendere famoso il loro nome alla 
posterità. Il medioevo deve il proprio splendore all'originalità delle proprie 
creazioni; il Rinascimento deve la sua moda alla servile fedeltà delle sue 
copie. Là un pensiero, qui una moda. Da un lato, il genio; dall'altro, il 
talento. Nell'opera gotica, la tecnica resta sottomessa all'Idea: mentre 
nell'opera rinascimentale la tecnica domina e cancella l'Idea. L'una parla al 
cuore, al cervello, all'anima: è il trionfo dello spirito; l'altra si rivolge ai 
sensi: è la glorificazione della materia. Dal XII al XV secolo, povertà di 
mezzi ma ricchezza d'espressione; a partire dal XVI, bellezza plastica, 
mediocrità d'invenzione. I mastri medioevali seppero animare il comune 
calcare; gli artisti del Rinascimento lasciarono il marmo freddo ed inerte. 
L'antagonismo di questi due periodi, nati da concezioni opposte, spiega il 
disprezzo del Rinascimento e la sua profonda ripugnanza per tutto quello 
che era gotico. 
Un tale stato di spirito doveva risultare fatale all'opera del medioevo; e 
sono dovute proprio ad esso le numerosissime mulilazioni che oggi 
dobbiamo deplorare. 
  
58 
 
 
 
 
 
PARIGI 
 
  
59 
I 
La cattedrale di Parigi, come la maggioranza delle basiliche 
metropolitane, è posta sotto l'invocazione della benedetta Vergine Maria o 
Vergine-Madre. In Francia il popolino chiama queste chiese le Notre-Dame. 
In Sicilia, esse hanno un nome ancora più espressivo, quello di Matrici. Si 
tratta, quindi, proprio di templi dedicati alla Madre (lat. mater, matris), alla 
Matrone nel senso primitivo, questo termine, per corruzione, è diventato poi 
Madone1 (1 Si è preferito lasciare il vocabolo francese per una migliore 
comprensione del passaggio tra Matrone e Madone N.d.T.) (ital. madonna), 
mia Signora e, per estensione, Notre-Dame. Attraversiamo il cancello del 
porticato ed iniziamo lo studio della facciata del gran portale, chiamato atrio 
centrale o del Giudizio. 
Il pilastro di mezzo, che divide in due il vano d'ingresso, ci offre una 
serie di rappresentazioni allegoriche delle scienze medioevali. Di fronte al 
Sagrato, — ed al posto d'onore, — l'alchimia è raffigurata da una donna la 
cui fronte tocca le nubi. Seduta in trono, ella ha nella mano sinistra uno 
scettro — segno di sovranità — mentre con la destra tiene due libri, uno 
chiuso (esoterismo) e l'altro aperto (essoterismo). Mantenuta tra le sue 
ginocchia e poggiata sul suo petto si eleva la scala dai nove gradini, — 
scala philosophorum, — geroglifico della pazienza che deve essere 
posseduta dai suoi fedeli nel corso delle nove successive operazioni della 
fatica ermetica (tav. II). «La pazienza è la scala dei Filosofi, ci dice Valois1 
(1 Oeuvres de Nicolas Grosparmy et Nicolas Valois. Mss. Biblioteca 
dell'Arsenal n. 2516 (166 S.A.F.), p. 176), e l'umiltà è la porta del loro 
giardino, perché a chiunque persevererà senza orgoglio e senza invidia. Dio 
farà misericordia.»  
Tale è il titolo del capitolo filosofale di quel mutus Liber rappresentato 
dal tempio gotico; tale il frontespizio di questa Bibbia occulta dai massicci 
fogli di pietra; questa l'impronta, il sigillo della Grande Opera laica sul 
frontone stesso della Grande Opera cristiana. Non poteva essere meglio 
situato se non sulla soglia stessa dell'ingresso principale. 
Così la cattedrale ci appare basata sulla scienza alchemica, investigatrice 
delle trasformazioni della sostanza originale, della Materia elementare (lat. 
  
60 
materea, radice mater, madre). Perché la Vergine-Madre, spogliata del suo 
velo simbolico, non è altro che la personificazione della sostanza primitiva, 
di cui si è servito, per realizzare i suoi fini, il Principio creatore di tutto ciò 
che esiste. Questo è il significato, del resto assai chiaro, di quella singolare 
epistola che viene letta alla messa dell'Immacolata-Concezione della 
Vergine ed eccone il testo: 
«Il Signore mi ha posseduta all'inizio delle sue vie. Io ero prima che egli 
plasmasse qualsiasi altra creatura. Io ero nell'eternità prima che venisse 
creata la terra. Gli abissi non erano ancora ed io ero già concepita. Le 
sorgenti non erano ancora uscite dalla terra; la pesante massa delle 
montagne non era stata ancora formata; ero già nata prima delle colline. 
Egli non aveva ancora creato ne la terra, ne i fiumi, ne consolidato la terra 
mediante i due poli. Quando egli preparava i Cieli, io ero presente; quando 
circoscrisse gli abissi con i loro limiti e stabilì una legge inviolabile; quando 
stabilizzò l'aria attorno alla terra; quando equilibrò l'acqua delle sorgenti; 
quando rinchiuse il mare nei suoi limiti e quando impose una legge alle 
acque perché non superassero i confini loro assegnati; quando gettò le 
fondamenta della terra, io ero con lui e regolavo tutte le cose.» 
Chiaramente qui si tratta dell'essenza stessa delle cose. E, infatti, le 
litanie c'insegnano che la Vergine è il Vaso che contiene lo Spirito delle 
cose: Vas spirituale. Scrive Etteilla1 (1 Etteilla, Le Denier du Pauvre, nelle 
Sept nuances de l'Oeuvre philosophique s.l.n.d. (1786), p. 57.): «Su di un 
tavolo, all'altezza del petto dei Magi c'erano, da un lato un libro o un in 
sieme di fogli o lamine d'oro (il libro di Thot) e dall'altro lato un vaso pieno 
d'un liquore celeste-astrale, composto per un terzo di miele selvatico, d'una 
parte d'acqua terrestre e d'una parte d'acqua celeste... Il segreto, il mistero, 
dunque, stava nel vaso.» 
Questa Vergine singolare, — Virgo singularis, come l'indica 
espressamente la Chiesa, — è, per di più, glorificata con degli epiteti che 
indicano sufficientemente la sua origine positiva. Non è chiamata, infatti, 
anche: Palma della Pazienza (Palma patientiae); Giglio tra le spine2 (2 È il 
titolo di manoscritti alchemici celebri di Agricola e di Ticinensis. Vedi 
biblioteche di Rennes (159); di Bordeaux (533); di Lyon (154); di Cambrai 
(919)) (Lilium inter spinas); Miele simbolico di Sansone; Chioma di 
Gedeone; Rosa mistica; Porta del Cielo; Casa d'Oro, ecc.? Gli stessi testi 
chiamano Maria anche Sede della Saggezza, in altri termini Soggetto della 
Scienza ermetica, della sapienza universale. Nel simbolismo dei metalli 
planetari è rappresentata dalla Luna, che riceve i raggi del Sole e li conserva 
segretamente nel suo seno. È la dispensatrice della sostanza passiva, 
animata dallo spirito solare. Quindi Maria, Vergine e Madre, rappresenta la 
  
61 
forma; mentre Elia, il Sole, Dio, il Padre è l'emblema dello spirito vitale. 
Dall'unione di questi due principi scaturisce la materia vivente, sottomessa 
alle vicissitudini delle leggi di mutazione e di progressione. È, cioè. Gesù, 
lo spirito incarnato, il fuoco corporificato nelle cose che ci sono familiari 
quaggiù : 
E IL VERBO SI È FATTO CARNE, ED HA ABITATO TRA DI NOI 
Del resto la Bibbia c'insegna che Maria, madre di Gesù, era del ramo di 
Jessé. Ora, la parola ebrea Jes significa fuoco, sole, divinità. Essere del 
ramo di Jessé, significa quindi, essere della razza del fuoco, del sole. Poiché 
la materia trae origine dal fuoco solare, come abbiamo visto, il nome stesso 
di Jésus1 (1 Gesù N.d.T.) ci appare nel suo originale splendore celeste: 
fuoco, sole, Dio. 
Infine, nell'Ave Regina, la Vergine è chiamata propriamente Radice 
(Salve, radix); quest'appellativo fa notare ch'ella è il principio e l'inizio di 
Tutto. «Salve, o radice, attraverso la quale la Luce ha brillato sul mondo.» 
Queste sono le riflessioni suggerite dall'espressivo bassorilievo che 
accoglie il visitatore sotto il portico della basilica. La Filosofia ermetica, le 
vecchia Spagiria gli danno il benvenuto nella chiesa gotica, tempio 
alchemico per eccellenza. Perché la cattedrale tutt'intera non è altro che una 
glorificazione muta, ma espressa con immagini, dell'antica scienza di Ermes 
di cui essa ha saputo, del resto, conservare uno degli antichi artigiani. 
Infatti, Notre-Dame de Paris conserva il proprio alchimista. 
Se spinti dalla curiosità, o per dare uno scopo piacevole alla passeggiata 
senza meta d'un giorno d'estate, salite la scala a chiocciola che porta alle 
parti alte dell'edifìcio, percorrete lentamente il passaggio, scavato come un 
canale per lo smaltimento delle acque, sulla sommità della seconda galleria. 
Giunti vicino all'asse mediano del grande edificio, all'altezza dell'angolo 
rientrante della torre settentrionale, noterete, in mezzo ad un corteo di 
chimere, il sorprendente rilievo d'un grande vecchio di pietra. È lui, è 
l'alchimista di Notre-Dame (tav. III). 
Col capo coperto dal cappello frigio, attributo dell'Adeptato2 (2 II berretto 
frigio, che copriva il capo dei sanculotti e costituiva una specie di talismano 
protettore, in mezzo alle stragi della rivoluzione, era il segno distintivo degli 
Iniziati. Il dotto Pierre Dujois, — nell'analisi che egli fa di un'opera di 
Lombard (de Langres) intitolata: Histoire des Jacobins, depuis 1789 jusqu'à 
ce jour, ou Etat de l’'Europe en novembre 1820 (Parigi, 1820) — scrive che 
giunto al grado di Epopte (nei Mystères d'Eleusis), «si chiedeva al novizio 
se si sentiva la forza, la volontà e la dedizione richieste per porre mano alla 
GRANDE OPERA. Allora gli si posava in capo un berretto rosso, 
  
62 
pronunciando queste parole: «Copriti con questo berretto, vale più della 
corona d'un re». Si era, quindi, ben lontani dal pensare che questo tipo di 
petaso, chiamato liberia nelle Mithriache, e che un tempo serviva ad 
indicare gli schiavi affrancati, fosse un simbolo massonico e il segno 
supremo dell'Iniziazione. Non ci si stupirà più di vederlo raffigurato sulle 
nostre monete ed i nostri monumenti pubblici».), posato negligentemente 
sulla lunga capigliatura dai grandi riccioli, il saggio, avvolto nel leggero 
camice di laboratorio, s'appoggia con una mano alla balaustra, mentre, con 
l'altra, accarezza la propria barba abbondante e serica. Egli non medita, 
osserva. L'occhio è fìsso; lo sguardo possiede una straordinaria acutezza. 
Tutto, nell'atteggiamento del Filosofo, rivela una estrema emozione. La 
curvatura delle spalle, lo spostamento in avanti della testa e del busto 
tradiscono, infatti, una grande sorpresa. In verità, questa mano pietrificata 
sembra animarsi. È forse un'illusione? Sembra di vederla tremare... 
 
Che splendida figura questa del vecchio maestro che scruta, interroga, 
curioso ed attento, l'evoluzione della vita minerale, e poi, infine, abbagliato, 
contempla il prodigio che solo la propria fede gli faceva intravedere! 
E come sembrano misere le moderne statue dei nostri scienziati, — che 
siano colate in bronzo o scolpite nel marmo, — in confronto a questa 
raffigurazione venerabile, dal realismo così potente nella sua semplicità! 
 
 II 
Lo Stilobate della facciata che si sviluppa e si estende sotto i tre portici, è 
un vero tesoro per il decifratore di enigmi ermetici, tanto esso è ricco 
d'immagini strane ed istruttive. 
È qui che troviamo il nome lapidario del soggetto dei Saggi; qui 
assistiamo all'elaborazione del solvente segreto; qui, infine, seguiremo 
passo per passo il lavoro dell'Elisir, dalla prima calcinazione fino all'ultima 
cottura. 
Ma, per mantenere in questo studio un certo metodo, seguiremo sempre 
l'ordine di successione delle figure, andando dall'esterno verso i battenti del 
portico, come farebbe un fedele che entri nel santuario. 
  
63 
Sulle facce laterali dei contrafforti che limitano il grande portale, 
troveremo, all'altezza degli occhi, due piccoli bassorilievi incastrati 
ciascuno in un'ogiva. Quello del pilastro sinistro ci presenta l'alchimista che 
scopre la Fontana misteriosa, quello che il Trevisano descrive nella 
Parabola finale del suo libro sulla Philosophie naturelle des Métaux l (l Vedi 
J. Mangin de Richebourg, Bibliothèque des Philosophes Chimiques, Parigi 
1741, t. II, trattato VII.). 
L'artista ha camminato a lungo, ha vagato per false vie e per dubbi 
sentieri; ma finalmente la sua gioia esplode! Il ruscello di acqua viva scorre 
ai suoi piedi; sgorga, gorgogliando, dalla vecchia quercia cava2 (2 «Nota 
questa quercia», dice semplicemente Flamel nel Livre des Figures 
hiéroglyphiques.). Il nostro Adepto ha colpito nel segno. E così, 
dimenticandosi dell'arco e delle frecce con le quali, allo stesso modo di 
Cadmo, ha trafìtto il drago, guarda ondeggiare la limpida sorgente la cui 
virtù solvente e la cui essenza volatile gli sono confermate da un uccello 
appollaiato sull'albero (tav. IV). 
Ma qual è quell'occulta Fontana? Qual è la natura di questo potente 
solvente capace di penetrare tutti i metalli, — in particolare l'oro, — e di 
compiere, con l'aiuto del corpo disciolto, tutt'intera la Grande Opera? — 
Questi sono enigmi così profondi che hanno respinto un numero 
considerevole di ricercatori; tutti o quasi si sono inutilmente accaniti contro 
questo muro impenetrabile, elevato dai Filosofi a difesa della loro cittadella. 
 La mitologia la chiama Libethra* (* Vedi: Noël, Dictionnaire de la 
Fable, Paris, Le Normant, 1801) e ci racconta che era una sorgente di 
Magnesia, e che nelle vicinanze c'era un'altra sorgente chiamata La Roccia. 
Ambedue scaturivano da una grossa roccia la cui forma assomigliava ad un 
seno di donna; di modo che l'acqua sembrava colare da due mammelle 
come se fosse latte. Ora, noi sappiamo che gli antichi autori chiamano la 
materia dell'Opera la mostra Magnesia e che il liquore estratto da questa 
magnesia è chiamato Latte della Vergine. Questa è un'indicazione. 
Abbastanza chiara e sufficientemente espressiva è poi l'allegoria del 
miscuglio o della combinazione di quest'acqua primitiva, derivata dal Caos 
dei Saggi, con una seconda acqua di natura differente (sebbene sia dello 
stesso genere). Da questa combinazione deriva una terza acqua che non 
bagna le mani e che i Filosofi hanno chiamato talvolta Mercurio, talvolta 
Zolfo a seconda che considerassero la qualità di questa acqua o il suo 
aspetto fisico. 
Nel trattato dell’Azoto* (* Azoth o Moyen de fair l’Or caché des 
Philosophes di Frate Basilio Valentino, Parigi, Pierre Moët, 1659, p. 51), 
attribuito al celebre monaco di Erfurt, Basilio Valentino, e che sarebbe 
  
64 
invece opera di Senior Zadith, si nota una xilografia che rappresenta una 
ninfa o sirena incoronata che nuota in mare e che fa zampillare, dai suoi 
seni rigonfi, due zampilli di latte che si mescolano con i flutti. 
Gli autori arabi chiamano questa Sorgente col nome di Holmat; e ci 
insegnano anche che le sue acque diedero l’immortalità al profeta Elia 
(parola greca, sole). Essi pongono questa famosa sorgente nel Modhallam, 
la cui radice significa Mare oscuro e tenebroso, spiegazione che indica 
perfettamente la confusione elementare che i Saggi attribuiscono al loro 
Caos o materia primitiva. 
Un dipinto, che non è altro che la replica della favola appena citata, si 
trovava nella piccola chiesa di Brixen (Tirolo). Questo strano quadro, 
descritto da Misson e segnalato da Witkowski* (* G. J. Witkowski, L’art 
profane à l’Eglise, Etranger, p. 63), sembra essere la versione religiosa 
dello stesso tema chimico: «Gesù fa colare in un grande bacile il sangue che 
sgorga dal suo fianco, ferito dalla lancia di Longino; la Vergine preme le 
sue mammelle, e il latte che zampilla cade nello stesso recipiente. Ciò che 
trabocca va in un secondo bacile e si perde in fondo ad un crepaccio 
infuocato dove le anime del Purgatorio, maschi e femmine, a busto nudo, si 
precipitano a raccogliere questo liquore prezioso che li consola e li 
rinfresca.» 
Sotto questo vecchio dipinto si legge un’iscrizione in latino di sagrestia: 
Dum fluit e Christi benedicto Vulnere sanguis, 
Et dum Virgineum lac pia Virgo premit, 
Lac fuit et sanguis, sanguis conjungitur et lac, 
Et sit Fons Vitae, Fons et Origo boni* 
(* «Mentre il sangue cola dalla ferita benedetta del Cristo e la Vergine 
preme il suo virgineo seno, il latte ed il sangue zampillano e si mescolano, 
diventano Fontana di Vita e Sorgente di Bene) 
Riporteremo qui due descrizioni, che riguardano la Fontana misteriosa e 
i suoi componenti; tali descrizioni accompagnano le Figure simboliche 
d’Abramo l’Ebreo, libro che pare, appartenne a Nicolò* (* Recueil de Sept 
Figures peintes. Biblioteca dell’Arsenal, n. 3047 (153 SAF)), e che questo 
Adepto teneva esposto nel suo ufficio di scrivano. Ecco i testi originali di 
due leggende esplicative: 
 «Terza figura — È dipinto e rappresentato un giardino cinto di siepi e 
nel quale vi sono parecchie aiuole. Nel mezzo c'è un vecchio tronco cavo di 
quercia, ai piedi del quale, su di un lato, c'è un roseto dalle foglie d'oro, con 
rose bianche e rosse, che circonda questa quercia fino ad una certa altezza, 
  
65 
prossima ai rami. E ai piedi di questo tronco cavo di quercia gorgoglia una 
sorgente, limpida come argento, che si perde sottoterra; tra i molti che la 
cercano, ci sono quattro ciechi che zappano ed altri quattro che la cercano 
senza scavare, e pur essendo la fontana davanti ad essi, non riescono a 
trovarla, tranne uno che la soppesa tra le mani.» 
È proprio quest'ultimo personaggio a fare da soggetto nel motivo scolpito 
a Notre-Dame de Paris. La preparazione del solvente di cui stiamo parlando 
è riportata nella spiegazione che accompagna la immagine seguente: 
«Quarta figura — C'è dipinto un campo, nel quale sta un re incoronato, 
vestito di rosso, alla moda Ebrea, e che tiene una spada sguainata; due 
soldati che uccidono i figli di due madri, sedute per terra, che piangono i 
loro bambini; e due altri soldati che gettano il sangue in un grande tino 
pieno di quel sangue, in esso il sole e la luna, discendendo dal cielo o dalle 
nubi, vengono a bagnarsi. Ci sono sei soldati armati con armatura bianca: 
ed il re è il settimo, sette innocenti morti, e due madri, una vestita di blu che 
piange, asciugandosi le lacrime con un fazzoletto, l'altra, anch'essa 
piangente, vestita di rosso.» 
Segnaliamo ancora una figura del libro del Trismosin* (*Vedi Trismosin, 
La Toyson d'Or. Parigi, Ch. Sevestre, 1612, p. 52.), che è quasi eguale alla 
terza figura d'Abramo. Si vede una quercia, dalla cui base, cinta da una 
corona d'oro, nasce un ruscello nascosto che scorre nella campagna. Tra le 
fronde dell'albero, svolazzano degli uccelli bianchi, tranne un corvo, che 
sembra addormentato, mentre un uomo, vestito poveramente, salito su di 
una scala, sta per prenderlo. In primo piano due sofisti, vestiti con 
ricercatezza di stoffe sontuose, discutono ed argomentano su questo punto 
della scienza, senza notare la quercia posta dietro di loro, ne vedere la 
Fontana che scorre ai loro piedi... 
Aggiungiamo, infine, che la tradizione esoterica della Fontana di Vita o 
Fontana di Giovinezza si ritrova materializzata nei Pozzi sacri posseduti, 
nel medioevo, dalla maggior parte delle chiese gotiche. L'acqua che vi si 
attingeva era considerata di grandi virtù curative e la si usava nella cura di 
alcune malattie. Abbon, nel suo poema che tratta dell'assedio sostenuto da 
Parigi contro i Normanni, ci trasmette intere pagine che testimoniano le 
meravigliose proprietà dell'acqua del pozzo di Saint Germain-des-Prés, 
scavato in fondo al santuario della celebre abbazia. La stessa fama godeva 
l'acqua del pozzo di Saint-Marcel, a Parigi, scavato nella chiesa stessa, 
vicino alla pietra tombale del venerabile vescovo; questa acqua, secondo 
Grégoire de Tours, si rivelò un efficacissimo specifico per parecchie 
malattie. Ancor oggi esiste, all'interno della basilica gotica di Notre-Dame 
de Lépine (Marne), un pozzo miracoloso, chiamato Pozzo della Santa 
  
66 
Vergine, ed un pozzo analogo sta in mezzo al coro di Notre-Dame de 
Limoux (Aude); la sua acqua, si dice, guarisce tutte le malattie; esso reca 
quest'iscrizione: 
 Omnis qui bibit hanc aquam, si fidem addit, salvus erit. 
Chiunque beva di quest'acqua, se vi aggiunge la fede, starà bene. 
 
Presto avremo l'occasione di ritornare su quest'acqua pontica, alla quale i 
Filosofi hanno dato un gran numero d'epiteti più o meno suggestivi. 
Davanti alla decorazione scolpita che riporta le proprietà e la natura 
dell'agente segreto, sul contrafforte opposto potremo assistere alla cottura 
del compost filosofale. Questa volta l'artista veglia il prodotto del suo 
lavoro. Vestita l'armatura, le gambe protette e lo scudo al braccio, il nostro 
cavaliere è piazzato sulla terrazza di una fortezza, a giudicare dai merli che 
lo circondano. Con un movimento difensivo, minaccia col giavellotto una 
forma imprecisa (qualche raggio? un globo di fiamma?), che, purtroppo, è 
impossibile identificare tanto il rilievo è ormai mutilato. Dietro il 
combattente, c'è un piccolo edificio bizzarro, formato da un basamento 
centinato, merlato, e sorretto da quattro pilastri, ricoperto da una volta 
segmentata a chiave sferica. Sotto la volta del basamento, una massa 
aculeiforme e fiammeggiante sta a precisarne la destinazione. Questo strano 
torrione, castello in miniatura, è lo strumento della Grande Opera, 
l’Athanor, l'occulto forno dalle due fiamme, — una potenziale e l'altra 
virtuale, — che tutti i discepoli conoscono e che numerose descrizioni e 
incisioni hanno contribuito a volgarizzare (tav. V). 
Immediatamente al di sotto di queste figure sono riprodotti i due soggetti 
che sembrano esserne il complemento. Ma, poiché l'esoterismo in esse 
contenuto si nasconde sotto l'aspetto sacro e le scene bibliche, eviteremo di 
citarli, per non rischiare il demerito d'una interpretazione arbitraria. Alcuni 
grandi sapienti, tra gli antichi maestri, non hanno avuto timore di spiegare 
alchemicamente le parabole delle sante Scritture, tanto il loro significato è 
suscettibile di diverse interpretazioni. La Filosofia ermetica invoca spesso la 
testimonianza della Genesi per analogia al primo lavoro dell'Opera; una 
gran quantità d'allegorie del vecchio e del nuovo Testamento assumono un 
imprevisto rilievo a contatto con l'alchimia. Questi precedenti potrebbero 
servirci sia ad incoraggiarci sia a servirci di scusa; ma noi preferiamo 
limitarci esclusivamente a quei motivi il cui carattere profano è 
indiscutibile, lasciando agli investigatori benevoli la facoltà d'eseritare sugli 
altri bassorilievi la propria sagacia. 
  
67 
 
III 
Gli argomenti ermetici dello stilobate si sviluppano su due file 
sovrapposte, a destra e a sinistra del portico. La fila inferiore è composta di 
dodici medaglioni e quella superiore di dodici figure. Quest'ultime 
rappresentano dei personaggi seduti su dei basamenti ornati di scanalature 
dal profilo ora concavo, ora angoloso, e posti tra gli intercolumni delle 
arcate trilobate. Tutti questi soggetti scolpiti hanno dei dischi ornati con veri 
emblemi riferentisi al lavoro alchemico. 
Se iniziamo dalla fila superiore, dal lato sinistro, il primo bassorilievo ci 
mostrerà l'immagine del corvo, simbolo del colore nero. La donna che lo 
tiene sulle sue ginocchia simboleggia la Putrefazione (tav. VI). 
Ci sia permesso di fermarci un attimo sul geroglifico del Corvo, perché 
esso nasconde un punto importante della nostra scienza. Esso rappresenta, 
infatti, nella cottura del Rebis filosofale, il color nero, primo segno visibile 
della decomposizione, conseguenza della perfetta miscela delle materie 
contenute nell'Uovo. Secondo i Filosofi, è il sicuro segno del successo 
futuro, la prova evidente dell'esatta preparazione del compost. In un certo 
modo, il Corvo è il sigillo canonico dell'Opera, come la stella è la firma del 
soggetto iniziale. 
Ma questa nerezza, sperata dall'artista, da lui attesa con ansietà, la cui 
apparizione colma i suoi voti e lo riempie di gioia, non si manifesta solo 
durante la cottura. L'uccello nero appare varie volte, e questa frequenza 
permette agli autori di seminare la confusione nell'ordine delle operazioni. 
Secondo Le Breton* (*Le Breton, Clefs de la Philosophie Spagyrique, 
Parigi, Jombert, 1722, p. 282.), «ci sono quattro putrefazioni nell'Opera 
filosofica. La prima nella prima separazione; la seconda nella prima 
congiunzione; la terza nella seconda congiunzione, fatta dall'acqua pesante 
col suo sale; la quarta, infine, nella fissazione dello zolfo. In ciascuna di 
queste putrefazioni arriva il colore nero.» 
I nostri vecchi maestri hanno potuto facilmente coprire l'arcano con uno 
spesso velo, mescolando le qualità specifiche delle diverse sostanze, durante 
le quattro operazioni che mostrano il color nero. E quindi diventa assai 
  
68 
laborioso separare e distinguere nettamente ciò che è specifico di ciascuna 
di esse. 
Ecco alcune citazioni che potranno illuminare l'investigatore e 
permettergli di riconoscere la strada in questo tenebroso labirinto: 
Il Cavaliere Sconosciuto* (*La Nature à découvert, dello Chevalier 
Inconnu. Aix, 1669.) scrive: «Nella seconda operazione, l'artista prudente 
fissa l'anima generale del mondo nell'oro comune e rende pura l'anima 
terrestre e immobile. In quest'operazione, la putrefazione che essi chiamano 
Testa di Corvo, è molto lunga. Essa è seguita, poi, da una terza 
moltiplicazione con l'aggiunta di materia filosofica o anima generale del 
mondo.» 
In queste righe sono chiaramente indicate due operazioni successive, la 
prima delle quali termina e la seconda comincia dopo l'apparizione della 
colorazione nera, cosa che non avviene con la cottura. 
Un prezioso manoscritto anonimo del XVIII secolo* (*La Clef du 
Cabinet hermétique. Manoscritto del XVIII secolo di Anonimo, s.l.n.d.), 
cosi ci parla della prima putrefazione, che non va confusa con le altre: 
«Se la materia non si è putrefatta e mortificata, è detto in questa opera, 
non potrete estrarre i nostri principii ed i nostri elementi; per aiutarvi in 
questa difficoltà, vi indicherò i segni necessari per riconoscerla. Anche 
alcuni Filosofi l'hanno notata. Morien dice: bisogna notare una certa acidità 
ed essa deve avere un certo odore di sepolcro. Filalete dice ch'essa deve 
apparire come se ci fossero degli occhi di pesce, cioè delle piccole bollicine 
sulla superfìcie, sì da sembrare che stia schiumando; perché questo è un 
segno che la materia fermenta e che sta bollendo. Questa fermentazione è 
molto lunga e bisogna avere molta pazienza, perché essa si compie per 
mezzo del nostro fuoco segreto che è il solo agente che può aprire, 
sublimare e putrefare.» 
Ma, tra tutte queste descrizioni, quelle che si riferiscono al Corvo (o 
color nero) della cottura sono molto più numerose e le più ricercate, perché 
esse racchiudono tutte le caratteristiche delle altre operazioni. 
Bernardo il Trevisano* (* Bernardo il Trevisano, La Parole délaissée, 
Paris, Jean Sarà, 1618, p. 39.) cosi si esprime: 
«Notate dunque che, quando il nostro compost comincia ad essere 
inumidito con la nostra acqua permanente allora comincia a cambiare 
divenendo in tutto simile alla pece fusa, ed è tutto nero, come il carbone. A 
questo punto il nostro compost è chiamato: pece nera, sale bruciato, 
piombo fuso, ottone sporco, Magnesia e Merlo di Jean. Perché a quel punto 
è venuta una nube nera, volando nella parte intermedia del vaso, e con bella 
e delicata maniera, si è elevata alla superficie del vaso; mentre sul fondo di 
  
69 
questo c'è la materia sciolta come pece, che resta totalmente disciolta. Di 
questa nube parla Jacques del paese di S. Saturimi, dicendo: O nube 
benedetta che spicchi il volo dal nostro vaso! È questa l'eclissi di sole di cui 
parla Raimondo* (*L'autore, con questo nome, intende parlare di Raimondo 
Luilo (Doctor Illuminatus). E quando questa massa si è cosi annerita, si dice 
che è morta, e che è priva di forma... Quando si è manifestata l'umidità, la 
massa si presenta colorata come un argento vivo nero e fetido, mentre prima 
essa era asciutta, bianca, dall'odore piacevole, ardente, e depurata dallo 
zolfo con la prima operazione; invece, ora deve essere depurata con questa 
seconda operazione. Per questo, il corpo viene privato della sua anima, del 
suo splendore e della meravigliosa lucentezza che aveva prima, ed ora è 
nero e brutto... Questa massa nera o annerita, è la chiave* (*Si dà il 
nome di chiave ad ogni dissoluzione alchemica radicale (cioè irriducibile), 
talvolta questo termine viene esteso ai mestrui o solventi capaci di 
compierla.), l'inizio ed il segnale che si è perfettamente trovato il modo 
di operare del secondo regime della nostra preziosa pietra. Perché, dice 
Ermete, visto il colore nero, state pure certi che avete seguito il sentiero 
giusto e percorso un buon tratto di strada.» 
Batsdorff, autore presunto d'un'opera classica* (*Le Filet d'Ariadne. 
Parigi, d'Houry, 1695, p. 99.), che altri attribuiscono invece a Gaston de 
Claves, insegna che la putrefazione si manifesta quando appare il color 
nero e che questo è il segno d'un lavoro corretto e conforme alla natura. 
Egli aggiunge: «I Filosofi gli hanno dato diversi nomi e l'hanno 
chiamato: Occidente, Tenebre, Eclissi, Lebbra, Testa di Corvo, Morte, 
Mortificazione del Mercurio... Ne risulta, dunque, che con questa 
putrefazione si separa il puro dall'impuro. Ora, i segni d'una buona e 
vera putrefazione sono una nerezza assai nera o molto profonda, un 
odore fetido, cattivo e nauseabondo, chiamato dai Filosofi toxicum et 
venenum, questo odore non è sentito dall'odorato, ma solo 
dall'intelletto.» 
Chiudiamo qui le citazioni, che potremmo moltiplicare a iosa senza 
che lo studente ne ricavi gran profitto, e torniamo alle figure ermetiche 
di Notre-Dame. 
Il secondo bassorilievo ci mostra l'effigie del Mercurio filosofico: un 
serpente che si avvinghia intorno ad una verga d'oro. Abramo l'Ebreo, 
conosciuto anche col nome di Eleazar, si servì di questo simbolo nel 
libro che capitò nelle mani di Flamel, — cosa che non ha niente di 
sorprendente, perché incontriamo questo simbolo in tutto il periodo 
medioevale (tav. VII). 
  
70 
Il serpente indica la natura aggressiva e solvente del Mercurio, che 
assorbe avidamente lo zolfo metallico e lo trattiene così fortemente che la 
coesione non può più essere vinta. Si tratta del «verme velenoso che 
contamina tutto col suo veleno », di cui parla l'Ancienne Guerre des 
Chevaliers* (*Pubblicata, con l'aggiunta d'un commento di Limojon de 
Saint-Didier, nel Triomphe hermétique o la Pierre philosophale victorieuse. 
Amsterdam, Weitsten, 1699, e Desbordes, 1710. Quest'opera rara è stata 
ristampata, da Atlantis, compreso il frontespizio simbolico e la sua 
spiegazione, che spesso mancavano negli esemplari antichi.). Questo rettile 
indica il Mercurio al suo primo stadio, e la verga d'oro lo zolfo corporale 
che gli si aggiunge. La soluzione di zolfo o, in altre parole, l'assorbimento 
di esso da parte del mercurio, ha fornito il pretesto per i più svariati 
emblemi; ma il corpo risultante, omogeneo e perfettamente preparato, 
conserva il nome di Mercurio filosofico e l'immagine del caduceo. È la 
materia o amalgama di primo grado, uovo vetriolato che ha bisogno solo di 
una cottura graduale per trasformarsi prima in zolfo rosso, poi in Elisir, poi, 
nel terzo stadio, in Medicina universale. «Nella nostra Opera, affermano i 
Filosofi, basta il solo Mercurio.» 
Più in là c'è una donna dai capelli lunghi che si agitano come fiamme. 
Ella impersona la Calcinazione, e stringe al petto il disco della Salamandra 
«che vive nel fuoco e si nutre del fuoco» (tav. VIII). Questa mitica lucertola 
indica nient'altro che il sale centrale, incombustibile e fisso, che conserva la 
propria natura anche nelle ceneri dei metalli calcinati e che gli Antichi 
hanno chiamato Sperma metallico. Nella violenza dell'azione del fuoco, le 
parti combustibili vengono distrutte; resistono solo le parti pure, inalterabili 
e, sebbene siano molto stabili, possono essere estratte con la lisciviazione. 
Per lo meno questo è il termine spagirico della calcinazione, similitudine 
di cui si servono spesso gli Autori per esemplificare meglio l'idea generale 
che si deve avere del lavoro ermetico. Tuttavia i nostri maestri dell'Arte 
hanno avuto cura d'attirare l'attenzione del lettore sulla differenza 
fondamentale che esiste tra la calcinazione volgare, come viene realizzata 
nel laboratorio chimico, e quella che l'Iniziato fa nel gabinetto filosofico. 
Essa non viene fatta per mezzo del fuoco volgare, non ha assolutamente 
bisogno dell'aiuto d'un riverbero, ma richiede l'aiuto d'un agente occulto, 
d'un fuoco segreto che, per dare un'idea della sua forma, ha più l'aspetto 
d'un'acqua che d'una fiamma. Questo fuoco, questa acqua ardente è la 
scintilla vitale comunicata dal Creatore alla materia inerte; è lo spirito 
racchiuso nelle cose, il raggio igneo, imperituro, chiuso nel fondo della 
sostanza oscura, informe e frigida. Stiamo giungendo qui nel più alto 
segreto dell'Opera; e saremmo ben felici di tagliare questo nodo di Gordio 
  
71 
in favore degli aspiranti alla nostra Scienza, — al ricordo, ahimè! di noi 
stessi che rimanemmo fermi, a causa di questa difficoltà, per più di 
vent'anni, — se ci fosse permesso di profanare un mistero la cui rivelazione 
dipende dal Padre delle Illuminazioni. Con nostro sommo dispiacere non 
possiamo far altro che segnalare l'ostacolo e consigliare, con i più eminenti 
filosofi, l'attenta lettura di Artephius* (* Le secret Livre d'Artephius, nei 
Trois Traitez de la Philosophie naturelle, Parigi. Marette, 1612.), di 
Pontanus* (* Pontanus, De Lapide Philosophico. Francofurti, 1614.), e della 
piccola opera intitolata: Epistola de Igne Philosophorum* (* Manoscritto 
della Biblioteca Nazionale, 19969.) Vi si troveranno preziose indicazioni 
sulla natura e le caratteristiche di questo fuoco acqueo o di questa acqua 
ignea, indicazioni che potranno essere completate con i due testi seguenti.  
L'autore anonimo dei Precetti del Padre Abramo dice: «Questa acqua 
primitiva e celeste dev'essere estratta dal corpo nel quale essa si trova; 
secondo noi, è chiamata con un nome di sette lettere, e rappresenta lo 
sperma primigenio di tutti gli esseri, non specificato e non determinato nella 
casa dell'Ariete per generare suo figlio. A questa acqua i Filosofi hanno dato 
tanti nomi, è il solvente universale, la vita e la salute di ogni cosa. I Filosofi 
dicono che in quest'acqua si bagnano il sole e la luna, che anch'essi si 
risolvono in acqua, loro origine prima. È per questo fatto che si dice ch'essi 
muoiono, ma i loro spiriti sono portati sulle acque di questo mare nel quale 
sono sepolti... Sebbene si dica, figlio mio, che ci sono altri metodi per 
risolvere questi corpi nella loro materia prima, attieniti a quello che io ti 
spiego, perché lo conosco per esperienza e nei modi in cui ci è stato 
tramandato dagli Antichi.» 
Anche Limojon de Saint-Didier scrive: «... Il fuoco segreto dei Saggi è 
un fuoco che l'artista prepara secondo l'Arte, o almeno che egli può far 
preparare da coloro che posseggono una perfetta conoscenza della chimica. 
Questo fuoco non è caldo sul momento, ma è uno spirito igneo se introdotto 
in una cosa della stessa natura della Pietra, e, eccitato un poco dal fuoco 
esteriore, la calcina, la discioglie, la sublima, e la risolve in acqua asciutta, 
come dice il Cosmopolita.» 
Del resto, presto scopriremo altre figure che riguardano sia la 
fabbricazione, sia le qualità di questo fuoco segreto rinchiuso in un'acqua 
che costituisce, poi, il nostro solvente universale. La materia necessaria alla 
sua preparazione è proprio l'argomento del quarto motivo: un uomo mostra 
l'immagine dell’Ariete e tiene, con la mano destra, un oggetto, che 
purtroppo, oggi non è possibile individuare (tav. IX). È forse un minerale, 
un frammento di qualche attributo, un utensile oppure anche un pezzo di 
stoffa? Non lo sappiamo. Il tempo ed il vandalismo sono passati di qui. 
  
72 
Eppure l'Ariete resta e l'uomo, geroglifico del principio metallico maschile, 
ce ne mostra la figura. Ciò ci aiuta a capire queste parole di Pernety: «Gli 
Adepti dichiarano d'estrarre il loro acciaio dal Ventre dell’Ariete e 
chiamano calamità anche questo acciaio.» 
Viene poi l'Evoluzione: essa ci mostra l'orifiamma dai tre pennoni, 
triplicità dei Colori dell'Opera, che si trovano descritti in tutte le opere 
classiche (tav. X). 
Questi tre colori si succedono secondo l'ordine invariabile che va dal 
nero al rosso passando per il bianco. Ma, poiché la natura, secondo il 
vecchio proverbio, — Natura non facit saltus, — non fa nulla bruscamente, 
ci sono molti altri colori intermediari che appaiono tra questi tre principali. 
Ma l'artista non li considera perché sono superficiali e passeggeri. Essi 
recano solo il messaggio della continuità e della progressione delle 
mutazioni interne. Per quel che riguarda i colori essenziali, essi durano più a 
lungo che non le altre sfumature transitorie e intaccano più profondamente 
la materia, segnando un cambiamento di stato della sua costituzione 
chimica. Non si tratta quindi, di tinte evanescenti, più o meno brillanti, che 
appaiono sulla superficie del bagno, ma sono proprio colorazioni della 
massa che si rivelano anche in superficie ed assorbono tutte le altre. 
Crediamo che sia stato un bene, l'aver precisato un punto cosi importante. 
Queste fasi colorate, specifiche della cottura nella pratica della Grande 
Opera, hanno sempre servito come prototipo simbolico; a ciascuna di esse 
fu attribuito un significato preciso, e spesso assai esteso, per esprimere sotto 
il loro velo alcune verità concrete. Per questo è esistita, in ogni tempo, una 
lingua di colori, unita intimamente alla religione, come ci dice Portal* 
(*Frédéric Portal, Des Couleurs Svmboliques. Parigi, Treuttel et Würtz, 
1857, p.2.), e che nel medioevo riappare sulle vetrate delle cattedrali 
gotiche. 
Il color nero fu attribuito a Saturno, che, in spagiria, divenne il 
geroglifico del piombo, in astrologia un pianeta malefico, nella scienza 
ermetica il drago nero o Piombo dei Filosofi, in magia la Gallina nera, ecc. 
Nei templi d'Egitto, quando il candidato era sul punto di superare le prove 
d'iniziazione, un sacerdote gli si avvicinava e gli suggeriva all'orecchio 
questa frase misteriosa: «Ricordati che Osiride è un dio nero!» È il colore 
simbolico delle Tenebre e delle Ombre cimmerie, quelle di Satana, al quale 
si offrivano delle rose nere, ed è anche il colore del Caos primitivo, nel 
quale gli spermi di tutte le cose sono confusi e mescolati; è la sabbia della 
scienza araldica e l'emblema dell'elemento terra, della notte e della morte. 
Come nella Genesi il giorno succede alla notte, la luce succede 
all'oscurità. Essa ha come segno distintivo il color bianco. I Saggi ci 
  
73 
assicurano che, quando la materia è giunta a questo stadio, è ormai libera da 
ogni impurità, perfettamente lavata ed esattamente purificata. Essa si 
presenta allora sotto l'aspetto di granuli solidi o corpuscoli brillanti, dai 
riflessi adamantini e d'una splendente bianchezza. Il bianco è stato anche 
applicato alla purezza, alla semplicità, all'innocenza. Il color bianco è quello 
degli Iniziati, perché l'uomo che abbandona le tenebre per seguire la luce, 
passa dallo stadio profondo a quello d'Iniziato, di puro. Spiritualmente si è 
rinnovato. Pierre Dujois scrive: «II termine di Bianco, è stato scelto per 
delle ragioni fìlosofìche assai profonde. Il color bianco, — come attesta la 
maggioranza delle lingue, — ha sempre indicato la nobiltà, il candore, la 
purezza. Secondo il celebre Dizionario-Manuale ebreo e caldeo di 
Genesius, hur, heur, significa essere bianco; hurim, heurim indica i nobili, i 
bianchi, i puri. Questa trascrizione dall'ebreo, più o meno variabile (hur, 
heur, hurim, heurim) ci conduce alla parola heureux* (*Felice N.d.T.). I 
bienheureux* (*Beati N.d.T.), — quelli che sono stati rigenerati e lavati col 
sangue dell'Agnello, — sono sempre rappresentati con degli abiti bianchi. 
Nessuno ignora che beato è l'equivalente, il sinonimo di Iniziato, di nobile, 
di puro. E gli Iniziati vestivano di bianco. I nobili si vestivano allo stesso 
modo. Anche i Mani, in Egitto, erano vestiti di bianco. Ftah, il 
Rigeneratore, era avvolto di bianco, per indicare la nuova nascita dei Puri o 
dei Bianchi. I Catari, setta alla quale appartenevano i Bianchi di Firenze, 
erano i Puri (dal greco …..). In latino, in tedesco, in inglese, le parole 
Weiss, White, significano bianco, felice, spirituale, saggio. Invece, in ebreo, 
schher indica un colore nero di transizione; cioè il profano che cerca la 
iniziazione. Portai dice che l'Osiride nero, che appare all'inizio del Rituale 
funebre, rappresenta questo stato d'animo che passa dalla notte al giorno, 
alla morte alla vita.» 
Quanto al color rosso, simbolo del fuoco, indica l'esaltazione, il 
predominio dello spirito sulla materia, la sovranità, la forza e l'apostolato. 
Ottenuta sotto forma di cristallo o di polvere rossa, volatile e fusibile, la 
pietra filosofale diventa penetrante e adatta a guarire i lebbrosi, cioè a 
trasmutare in oro i metalli volgari che a causa della loro ossidabilità sono 
inferiori, imperfetti, « malati o infermi». 
Paracelso, nel Livres des Images, cosi parla delle successive colorazioni 
dell'Opera: «Sebbene esistano alcuni colori elementari — perché l'azzurro è 
più particolarmente proprio della terra, il verde dell'acqua, il giallo dell'aria 
e il rosso del fuoco, — tuttavia, i colori bianco e nero si riferiscono 
direttamente all'arte spagirica, nella quale ritroviamo anche i quattro colori 
primitivi, cioè il nero, il bianco, il giallo ed il rosso. Il nero è la radice e 
l'origine degli altri colori; perché ogni materia nera può essere riverberata* 
  
74 
(*Cioè scaldata in un forno a riverbero N.d.T.) per il tempo necessario, in 
modo che i tre altri colori appaiono successivamente e ciascuno a suo 
tempo. Al nero succede il bianco, il giallo al bianco ed il rosso al giallo. 
Ora, ogni materia giunta al quarto colore per mezzo della riverberazione è la 
tintura delle cose del suo tipo, cioè della propria natura.» 
Per dare un'idea dell'estensione assunta dalla simbologia dei colori, — e 
specialmente dai tre colori maggiori dell'Opera, — notiamo che la Vergine è 
sempre rappresentata drappeggiata in blu (corrispondente al nero, come 
spiegheremo in seguito), Dio in bianco e il Cristo in rosso. Sono questi i 
colori nazionali della bandiera francese, che, del resto, fu composta dal 
massone écribouille* (* Intraducibile in italiano N.d.T.) Louis David. In 
esso il blu scuro o il nero rappresenta la borghesia; il bianco rappresenta il 
popolo, gli uomini comuni e i contadini, ed il rosso è riservato all’autorità o 
alla sovranità. In Caldea, le Ziggurat, che normalmente erano delle torri a 
tre piani, ed alla cui categoria appartiene anche la famosa Torre di Babele, 
erano rivestite di tre colori: nero, bianco e rosso-porpora. 
Fino ad ora abbiamo parlato dei colori da un punto di vista soltanto 
teorico, e, come i Maestri hanno fatto prima di noi, per obbedire alla 
dottrina filosofica e all'espressione tradizionale. Ora sarebbe forse 
conveniente scrivere, in favore dei Figli della Scienza, qualcosa che riguardi 
la pratica e non la speculazione, per scoprire, così, che cosa differenzia la 
similitudine dalla realtà. 
Pochi Filosofi hanno osato avventurarsi su questo terreno infido. 
Etteilla* (* Vedi il Denier du Pauvre o la Perfection des métaux. 
Parigi,circa 1785, p. 58.) ci ha segnalato un quadro* (* Questo quadro 
sarebbe stato dipinto verso la metà del XVII secolo.) dell'argomento 
ermetico che egli avrebbe posseduto, e ci ha conservato alcune leggende 
poste sotto di esso; tra di esse, si legge, non senza sorpresa, questo consiglio 
degno d'essere seguito: Non vi riferite troppo al colore. — Che c'è da 
aggiungere? Forse i vecchi autori hanno deliberatamente ingannato i loro 
lettori? E quale indicazione i discepoli d'Ermes dovranno sostituire ai colori 
che mancano per riconoscere e seguire la dritta via?  
Fratelli, cercate senza scoraggiarvi, perché qui come in altri punti oscuri 
dovete compiere un grande sforzo. Voi avete certo letto, in parecchi passi 
dei vostri libri che i Filosofi parlano chiaramente solo quando vogliono 
allontanare i profani dalla loro Tavola rotonda. Le descrizioni fornite dei 
loro regimi, ai quali attribuiscono delle colorazioni emblematiche, sono 
d'una perfetta chiarezza. Dovete dunque concludere che queste osservazioni, 
descritte così bene, sono false e chimeriche. I vostri libri, come quello 
dell'Apocalisse, sono chiusi da sigilli ermetici. Dovete spezzarli uno per 
  
75 
uno. Il compito è faticoso, lo riconosciamo, ma vincendo senza pericolo si 
trionfa senza gloria. 
Imparate, dunque, non in che cosa un colore si distingue da un altro, ma 
piuttosto con che cosa si distingue un regime da un altro. E, per prima cosa, 
che cos'è un regime? — Semplicemente il modo di far vegetare, di 
mantenere e d'accrescere la vita che la vostra pietra ha ricevuto alla sua 
nascita. Si tratta, quindi, d'un modus operandi, che non è forzatamente 
tradotto in una successione di colori diversi. Filalete scrive: «Chi conoscerà 
il Regime sarà onorato dai principi e dai grandi della terra.» Lo stesso 
autore aggiunge: «Noi non vi nascondiamo nient'altro che il Regime.» Ora, 
per non attirare sul nostro capo la maledizione dei Filosofi, rivelando ciò 
che essi hanno creduto di dover lasciare nell'ombra, ci accontenteremo 
d'avvertirvi che il Regime della pietra, cioè la sua cottura, ne contiene 
parecchie altre, cioè parecchie altre ripetizioni dello stesso modo 
d'operare. Riflettete, ricorrete all'analogia, e, soprattutto, non vi 
allontanate mai dalla semplicità naturale. Pensate che dovete mangiare 
tutti i giorni per conservare la vostra vitalità; che vi è indispensabile il 
riposo perché esso fornisce, da una parte, la digestione e l'assimilazione 
dell'alimento, e, dall'altra, il rinnovamento continuo delle cellule 
consunte dal lavoro quotidiano. E in più, non dovete forse espellere 
frequentemente alcuni prodotti eterogenei, scarti o residui non 
assimilabili? 
Allo stesso modo, la vostra pietra ha bisogno di nutrimento per 
aumentare la propria potenza e questo nutrimento deve essere graduale, 
ed anche variato ad un certo momento. Date prima il latte; la dieta a 
base di carne, più sostanziosa, verrà in seguito. E non dimenticate, dopo 
ogni digestione di separare gli escrementi, perché la vostra pietra 
potrebbe esserne avvelenata... Seguite, quindi, la natura ed obbeditele il 
più fedelmente possibile. Quando avrete acquistato la conoscenza 
perfetta del Regime, capirete in che modo conviene effettuare la cottura. 
Capirete meglio, così, l'apostrofe che Tollius* (*J. lollius. Le Chemin du 
del Chymique. Trad, del Manuductio ad Coelum Chemicum. Amstelaedami, 
Janss. Waesbergios, 168) rivolge ai soffiatori, schiavi della lettera: 
«Andate, e ritiratevi adesso, voi che cercate con una diligenza infinita i 
vostri diversi colori nelle vostre bocce di vetro. Mi avete stancato con il 
vostro nero di corvo; siete altrettanto pazzi di quell'uomo dell'antichità 
che applaudiva, a teatro, per abitudine, anche s'era solo, perché 
s'immaginava d'aver sempre davanti agli occhi qualche nuovo 
spettacolo. Lo stesso fate anche voi, quando piangendo dalla gioia 
  
76 
v'immaginate di vedere nelle vostre bocce di vetro la vostra bianca 
colomba, la vostra aquila gialla ed il vostro fagiano rosso. Andate, vi 
ripeto, allontanatevi da me, se cercate la pietra filosofale in una cosa 
fissa; perché essa non penetrerà i corpi metallici più di quanto non 
farebbe il corpo d'un uomo con le più solide mura... 
«Ecco ciò che avevo da dire dei colori, perché abbandoniate i vostri 
inutili lavori in avvenire; aggiungerò a questo qualcosa concernente l'odore. 
«La Terra è nera, l'Acqua è bianca; l'aria più si avvicina al Sole e più 
ingiallisce; 
l'etere 
è 
completamente 
rosso. 
La 
morte, 
come 
  
77 
diciamo tutti, è nera, la vita è piena di luce; più la luce è pura e più essa 
s'avvicina alla natura angelica e gli angeli sono puri spiriti di fuoco. Ora, 
l'odore d'un morto o d'un cadavere non è forse molesto e sgradevole 
all'odorato? Cosi l'odore fetido, di cui parlano i Filosofi, indica la 
fissazione; al contrario invece l'odore gradevole indica la volatilità, perché 
essa s'avvicina alla vita ed al calore.» 
Tornando al basamento di Notre-Dame, troveremo al sesto posto la 
Filosofia, il cui disco reca il segno d'una croce. Questo è il simbolo 
dell'elemento quaternario e la manifestazione dei due principii metallici, 
sole e luna, — quest'ultima manca, tolta di mezzo a colpi di martello, — o 
zolfo e mercurio, genitori della pietra, secondo Ermes (tav. XI). 
 
 
 IV 
 
 I motivi che ornano il lato destro sono di consultazione più difficile; 
anneriti e consunti, devono il loro deterioramento all'orientamento di questo 
lato del portico. Spazzati dai venti occidentali, sette secoli di raffiche li 
hanno sbriciolati fino al punto da ridurre alcuni di essi allo stato di contorni 
spugnosi e imprecisi. 
Sul settimo bassorilievo di questa serie, — il primo a destra, — possiamo 
notare una sezione longitudinale dell'Athanor e la struttura interna destinata 
a sostenere l'uovo fìlosofico; nella mano destra il personaggio tiene una 
pietra (tav. XII). 
Nel tondo seguente si vede scolpito un grifone. Il mostro mitologico, la 
cui testa ed il cui petto sono d'aquila e per il resto del corpo è un leone, 
inizia lo studioso alle qualità contrarie che necessariamente devono essere 
congiunte nella materia filosofale (tav. XIII). In quest'immagine troviamo il 
geroglifico della prima congiunzione, che avviene soltanto poco per volta a 
mano a mano che procede questo lavoro faticoso e fastidioso che i Filosofi 
hanno chiamato: aquile. L'intera serie d'operazioni termina con l'unione 
intima dello zolfo e del mercurio e si chiama anche Sublimazione. Mediante 
la ripetizione delle Aquile o Sublimazioni filosofiche il mercurio esaltato si 
  
78 
spoglia delle sue parti grossolane e terrestri, della propria umidità superflua 
ed acquista una parte del corpo fisso, ch'egli discioglie, assorbe ed assimila. 
Far volare l'aquila, secondo l'espressione ermetica, significa far uscire la 
luce dalla tomba e portarla alla superficie, cosa, questa, caratteristica di 
ogni vera sublimazione. È quello che c'insegnala favola di Teseo ed 
Arianna. In questo caso Teseo (parola greca), luce organizzata, manifestata, 
che si separa da Arianna, il ragno che è al centro della sua tela, la pietra, il 
guscio vuoto, il bozzolo, la larva della farfalla (Psiche).» Sappi, fratello 
mio, scrive Filalete* (*Lenglet-Dufresnoy, Histoire de la Philosophie 
Hermétique, - L'Entrée au Palais Ferme du Roy, t. II, p. 35. Parigi, 
Coustelier, 1742.), che l'esatta preparazione delle Aquile volanti è il primo 
stadio della perfezione e per apprenderlo c'è bisogno d'un'intelligenza 
industriosa ed abile... Per arrivarci noi abbiamo sudato e lavorato molto, 
abbiamo persino passato delle notti senza dormire. Così tu, che sei soltanto 
all'inizio, sii convinto che non riuscirai nella prima operazione senza un 
gran lavoro... 
 «Comprendi dunque, fratello mio, ciò che dicono i Saggi, quando 
sottolineano che portano le loro aquile a divorare il leone; e meno aquile si 
usano più la battaglia è rude e più difficoltà ci sono per ottenere la vittoria. 
Ma per perfezionare la nostra Opera, c'è bisogno di non meno di sette 
aquile, e se ne dovrebbe usare almeno nove. Il nostro Mercurio filosofico è 
l'uccello d'Ermes che viene chiamato anche Oca o Cigno e talvolta anche 
Fagiano.» 
Queste sublimazioni sono descritte da Callimaco, nell'Inno a Delo (v. 
250, 255), quando dice parlando dei cigni: 
 (versi in greco) 
«(I cigni) girarono sette volte intorno a Delo... e non avevano ancora 
cantato l'ottava volta che nacque Apollo.» 
Si tratta d'una variante della processione che Giosuè fece fare sette volte 
intorno a Gerico. i cui muri caddero prima dell'ottavo giro (Giosuè, e. VI, 
16). 
Per segnalare la violenza del combattimento che precede questa nostra 
congiunzione, i Saggi hanno simbolizzato le due nature con l'Aquila ed il 
Leone, di eguale forza, ma di costituzione contraria. Il leone impersona la 
forza terrestre e fissa, mentre l'aquila esprime la forza dell'aria e volatile. 
Messi uno davanti all'altro, i due campioni si attaccano, si respingono, si 
sbranano con decisione fino a quando, avendo l'aquila perso le ali ed il 
leone la testa, i due antagonisti formano un corpo solo di qualità intermedia 
e di sostanza omogenea, il Mercurio animato. 
  
79 
All'epoca ormai lontana, in cui, studiando la Scienza sublime ci 
chinavamo sul mistero, fitto di grandi enigmi, ci ricordiamo di aver visto 
costruire un bei palazzo la cui decorazione non mancò di sorprenderci, 
poiché trattava di quegli argomenti ermetici che tanto ci preoccupavano. 
Sopra il portone d'ingresso, due giovanotti, un ragazzo ed una ragazza, 
allacciati, allontanano e sollevano il velo che li copriva. I loro busti 
emergono da un mucchio di fiori, foglie e frutta. Sul coronamento d'angolo, 
domina un bassorilievo; mostra il combattimento simbolico dell'aquila e del 
leone, di cui abbiamo parlato, e si nota facilmente che l'architetto ebbe una 
certa pena per sistemare l'ingombrante emblema, imposto da una volontà 
intransigente e superiore* (* Questo palazzo, costruito in pietra squadrata 
ed alto sei piani, è situato nel XVII «arrondissement», all'angolo del 
boulevard Péreire e della rue de Monbel. Qualcosa di simile c'è anche a 
Tousson, vicino Malesherbes (Seine-et-Oise): è una vecchia casa del XVIII 
secolo, d'aspetto piuttosto importante, che reca sulla facciata, incisa con i 
caratteri dell'epoca, la seguente iscrizione, della quale rispettiamo la 
disposizione e l'ortografia: 
Par un Laboureur 
je suis construit 
sans interes et d'un bon zelle, 
il m'a nommé PIERRE BELLE. 
1762. 
(Da un Aratore / io fui costruita. / Non per interesse e con premuroso 
zelo / mi ha chiamato PIETRA BELLA. / 1762) 
(L'Alchimia aveva anche il nome di Agricoltura celeste, ed i suoi Adepti 
si chiamavano Aratori).)… 
Il nono motivo ci permette di approfondire ancora di più il segreto della 
fabbricazione del Solvente universale. Una donna, nel tondo, indica, — 
allegoricamente, — i materiali necessari alla costruzione del vaso ermetico; 
essa tiene alta una tavoletta di legno, che assomiglia un poco ad una doga di 
botte, la cui essenza ci è rivelata dal rametto di quercia scolpito sullo scudo. 
Ritroviamo qui la sorgente misteriosa, scolpita sul contrafforte del portico, 
ma il gesto del nostro personaggio tradisce la spiritualità di questa sostanza, 
di questo fuoco della natura senza il quale niente può vegetare né crescere 
quaggiù (tav. XIV). È questo spirito, diffuso sulla superficie del globo, che 
dev'essere captato dall'artista ingegnoso, man mano che procede nella 
materializzazione. Aggiungeremo ancora che c'è bisogno d'un corpo 
particolare che funge da ricettacolo, di una terra attraente nel quale esso 
possa trovare il principio suscettibile di riceverlo e di «corporificarlo». «La 
radice dei nostri corpi è nell'aria, dicono i Saggi, ed il loro capo è nella 
  
80 
terra.» Quest'ultimo è quella calamita chiusa nel ventre di Ariete, che 
dev'essere colta nell'attimo della sua nascita, con accortezza e abilità. 
«L'acqua di cui noi ci serviamo, scrive l'autore anonimo della Clef du 
Cabinet Hermétique, è un'acqua che racchiude in sé tutte le virtù del cielo e 
della terra; per questo essa è il Solvente generale di ogni Natura; essa apre 
le porte del nostro gabinetto ermetico e regale; in essa sono chiusi il nostro 
Re e la nostra Regina, e quindi, essa è il loro bagno... È la fontana del 
Trevisano, nella quale il Re si spoglia del proprio mantello di porpora per 
vestirsi d'un abito nero... È vero che è difficile procurarsi quest'acqua; per 
questo il Cosmopolita dice, nel suo Enigma, ch'essa era rara nell'isola... 
Quest'ultimo autore ce la segnala più particolarmente con queste parole: non 
assomiglia all'acqua delle nubi, ma ne possiede l'apparenza. In un altro 
passo ce la descrive con i nomi di acciaio e calamita, perche si tratta d'una 
vera e propria calamita che attira verso di sé tutte le influenze del cielo, del 
sole, della luna e degli astri, per comunicarle alla terra. Egli dice che questo 
acciaio si trova in Ariete, che segna l'inizio della Primavera, quando il sole 
entra nella costellazione dell'Ariete... 
«Flamel ce la descrive, con una certa precisione, nelle Figure di 
Abraham l'Ebreo; egli ci illustra una vecchia quercia cava* (* Vedi p. 79), 
da cui sgorga una sorgente; con quest'acqua un giardiniere innaffia le piante 
ed i fiori di un'aiuola. La vecchia quercia, che è cava, indica la botte, fatta 
col legno di quercia, in essa bisogna far imputridire l'acqua destinata ad 
innaffiare le piante, quest'acqua è assai migliore dell'acqua fresca... Ora è 
questo il momento per scoprire uno dei grandi segreti di quest'Arte, che i 
Filosofi hanno tenuto nascosto, senza questo vaso non potrete raggiungere 
la putrefazione e la purificazione dei nostri elementi, proprio come non si 
potrebbe fare il vino se non lo si sia lasciato fermentare nel tino. Poiché la 
botte è di legno di quercia, anche il vaso deve essere in legno di vecchia 
quercia, arrotondato all'intemo come una semisfera, e dai bordi, molto 
spessi, formanti un quadrato; in mancanza di questo basta un barile, coperto 
con un altro badie. Quasi tutti i Filosofi hanno parlato di questo vaso 
assolutamente necessario per questa operazione. Filalete lo descrive per 
mezzo della favola del Serpente Pitone che Cadmo trafìsse, da parte a parte, 
contro una quercia. C'è una figura nel libro delle Douze Clefs* (* Vedi la 
Douze Clefs de Philosophie del Frate Basilio Valentino. Parigi, Moët 1659, 
chiave 12. Ristampa a cura delle Editions de Minuit, 1956) che rappresenta 
quest'operazione ed il vaso nel quale essa viene fatta, da cui esce un gran 
fumo che indica la fermentazione e l’ebollizione di quest’acqua; questo 
fumo va verso una finestra da cui si vede il cielo, con su dipinto il sole e la 
luna, che indicano l’origine di quest’acqua e le virtù ch’essa contiene. È il 
  
81 
nostro aceto mercuriale che discende dal cielo sulla terra e dalla terra sale al 
cielo». 
Abbiamo riportato qui questo testo perhcé può essere utile, a condizione 
di saperlo leggere con prudenza e di capirlo con saggezza. Qui è ancora il 
caso di ripetere la massima cara agli Adepti: lo spirito vivifica, ma la lettera 
uccide. 
Eccoci ora davanti ad un simbolo assai complesso, quello del Leone. 
Complesso perché non possiamo, davanti all’attuale nudità della pietra, 
accontentarci d’una sola spiegazione. I Saggi hanno attribuito al Leone 
diverse qualità, sia per esprimere l’aspetto delle sostanze sulle quali 
lavoravano, sia per indicare una qualità speciale e preponderante. 
Nell’emblema del Grifone (ottavo motivo), abbiamo visto che il Leone, re 
degli animali terrestri, rappresenta la parte fissa, basica d’un composto, 
fisità che, a contatto con la volatilità contraria, perdeva la parte migliore di 
sé, quella che ne caratterizzava laforma, cioè il linguaggio geroglifico, la 
testa. Questa volta dobbiamo studiare l’animale da solo, ed ignoriamo di 
quale colore era vestito. Generalmente, il Leone è il segno dell’oro, segno 
sia alchemico che naturale; tradue, cioè, le proprietà fisico-chimiche di 
questi corpi. Ma i testi danno lo stesso nome alla materia che, nella 
preparazione del solvente, accoglie in sé lo Spirito universale, il fuoco 
segreto. In ambedue i casi si tratta sempre dell’interpretazione della 
potenza, dell’incorruttibilità, della perfezione come del resto è assai ben 
indicato dal valoroso con la spada levata, dal cavaliere coperto dalle cotte di 
maglia che ci rappresenta il re del bestiario alchemico (tav. XV). 
Il primo agente magnetico che serve a preparare il solvente, — alcuni lo 
hanno chiamato Alkaest, — si chiama Leone verde, non tanto perché 
possiede una colorazione verde, ma perché non ha ancora acquisito i 
caratteri minerali che distinguono chimicamente lo stato adulto dallo stato 
nascente. È un frutto ancora verde ed acerbo, se paragonato al frutto rosso e 
maturo. È la giovinezza metallica, sulla quale non ha ancora agito 
l'Evoluzione, ma che contiene in sé il germe latente d'una energia reale, che 
più tardi sarà destinata a svilupparsi. È lo stadio in cui sono l'arsenico ed il 
piombo in confronto all'argento ed all'oro. È l'imperfezione di oggi da cui 
deriverà la più grande perfezione futura; il rudimento del nostro Elisir. 
Alcuni Adepti, tra essi Basilio Valentino, lo hanno chiamato Vetriolo verde, 
per significare la sua natura calda, ardente e salina; altri, invece, Smeraldo 
dei Filosofi, Rugiada di maggio, Erba di Saturno, Pietra vegetale, ecc. «La 
nostra acqua, dice Mastro Atrnaud de Villeneuve, prende il nome delle 
foglie di tutti gli alberi, degli alberi stessi e di tutto ciò che ha un colore 
verde, per ingannare gli insensati.» 
  
82 
Quanto al Leone rosso, secondo i Filosofi, non è altro che la stessa 
materia, o Leone verde, portata mediante speciali procedimenti a questa 
tipica qualità che caratterizza l'oro ermetico o Leone rosso. Per questa 
ragione Basilio Valentino ci dà questo consiglio: «Sciogli e nutrisci il vero 
Leone col sangue del Leone verde, perché il sangue fisso del Leone rosso è 
ricavato dal sangue volatile di quello verde, perché ambedue posseggono la 
medesima natura.» 
Tra tutte queste qual è la vera interpretazione? — Confessiamo di non 
poter rispondere a questa domanda. Il Leone simbolico era, senza alcun 
dubbio, dipinto o dorato. Qualche traccia di cinabro, di malachite o di 
metallo ci trarrebbe d'impaccio. Ma non resta più nulla, nient'altro che il 
calcare eroso, grigiastro e consunto. Il leone di pietra conserva il suo 
segreto! 
L'estrazione dello Zolfo rosso ed incombustibile è indicata dalla figura 
d'un mostro che ha il doppio aspetto di gallo e di volpe. È lo stesso simbolo 
di cui si servi Basilio Valentino nella terza delle sue Douze Clefs. Dice 
l'Adepto: «Questo superbo mantello insieme al Sole degli Astri, che segue 
lo zolfo celeste, conservato con cura per timore che vada a male, lo farà 
volare come un uccello, tanto quanto ce ne sarà bisogno, ed il gallo mangerà 
la volpe e poi annegherà e si soffocherà nell'acqua, poi riprendendo vita 
mediante il fuoco sarà divorato dalla volpe (in modo che ciascuno giochi 
la sua parte.» (tav. XVI). 
Alla volpe-gallo succede il Toro (tav. XVII). 
Considerato come segno zodiacale, è il secondo mese delle 
operazioni preparatorie della prima opera e il primo regime di fuoco 
elementare della seconda. Considerati dal punto di vista della pratica 
alchemica, il toro ed il bue erano consacrati al sole, proprio come la 
vacca lo è alla luna, e raffigurano lo Zolfo, principio maschile, dato che 
il sole è chiamato metaforicamente da Ermes, Padre della pietra. Quindi, 
il toro e la vacca, il sole e la luna, lo zolfo ed il mercurio sono dei 
geroglifici d'identico significato ma indicano le nature primitive 
contrarie, prima della loro congiunzione, nature che l'Arte sa estrarre dai 
miscugli imperfetti. 
 
 
  
83 
V 
Soffermeremo la nostra attenzione su dieci dei dodici medaglioni che 
ornano la fascia inferiore del basamento; infatti due motivi hanno subito 
delle mutilazioni troppo profonde perché si possa ricostruirne il senso. 
Quindi, a malincuore, andremo oltre, senza fermarci davanti ai resti 
informi del quinto medaglione (lato sinistro) e dell'undicesimo (lato 
destro). 
Vicino al contrafforte che separa il portico centrale dal portale nord, 
ci si presenta per primo un motivo raffigurante un cavaliere disarcionato 
che si aggrappa alla criniera d'un focoso cavallo (tav. XVIII). 
Quest'allegoria si riferisce all'estrazione delle parti fisse, centrali e pure, 
mediante quelle volatili o eteree con la Soluzione filosofica. Si tratta più 
propriamente della rettificazione dello spirito ottenuto e della 
distillazione ripetuta di questo spirito sulla materia pesante. Il cavallo, 
simbolo di rapidità e leggerezza, indica la sostanza spirituale; il suo 
cavaliere indica la pesantezza del corpo metallico grezzo. Ad ogni 
distillazione, il cavallo disarciona il suo cavaliere, il volatile abbandona 
il fisso; ma lo scudiero riassume nuovamente il comando, e così fin 
quando l'animale estenuato, vinto e sottomesso; acconsente a portare 
quel fardello ostinato e non può più liberarsene. L'assorbimento del fisso 
da parte del volatile avviene lentamente e a fatica. Per riuscirvi bisogna 
avere molta pazienza e perseveranza e ripetere spesso l'affusione 
dell'acqua sulla terra, dello spirito sul corpo. Soltanto con questa tecnica. 
— per la verità lunga e fastidiosa, — si riesce ad estranre il sale 
nascosto del Leone rosso con l'aiuto dello spirito del Leone verde. Il 
corsiero di Notre-Dame è simile al Pegaso alato della favola (radice 
parola greca, sorgente). Come l'altro, getta a terra i suoi cavalieri, che si 
chiamano Perseo e Bellerofonte. È ancora lui che trasporta Perseo, 
attraverso il cielo, nel regno delle Esperidi, e fa sgorgare, con un colpo 
di zoccolo, la fontana Ippocrene, sul monte Elicona, fontana che, si 
racconta, fu poi scoperta da Cadmo. 
Nel secondo medaglione, l'Iniziatore ci presenta con una mano uno 
specchio, mentre con l'altra alza il corno di Amaltea; al suo fianco c'è 
l'Albero della Vita (tav. XIX). Lo specchio simboleggia l'inizio dell'opera, 
l'Albero della Vita ne indica la fine e il corno dell'abbondanza si riferisce al 
risultato. 
  
84 
Alchemicamente, la materia prima, quella che l'artista deve 
prescegliere per iniziare l'Opera, è chiamata Specchio dell'Arte. Moras 
de Respour* (* De Respour, Rares Experiences sur l'Esprit minéral. Parigi, 
Langlois et Bar-bin, 1668.) ci dice: «Comunemente tra Filosofi essa è 
indicata col nome di Specchio dell'Arte, perché è soprattutto per mezzo suo 
che si è conosciuta la composizione dei metalli nelle vene della terra... Così 
si dice che soltanto l'indicazione proveniente dalla natura ci può istruire.» È 
cosi che insegna anche il Cosmopolita* (* Nouvelie Lumière chymique. 
Traile du Soufre. Parigi, d'Houry, 1649, p. 78.), quando parla dello Zolfo: 
«Nel suo regno c'è uno specchio nel quale si può vedere tutto il mondo. 
Chiunque guardi in questo specchio può vedere ed imparare le tre parti 
della Sapienza di tutto questo mondo, ed in questo modo diventerà assai 
sapiente in questi tre regni, come lo sono stati Aristotele, Avicenna e 
molti altri; i quali, come i loro predecessori, hanno potuto vedere in 
questo specchio in che modo è stato creato il mondo.» Basilio 
Valentino, nel suo Testamentum, scrive: «L'intero corpo del Vetriolo 
deve essere considerato proprio come uno Specchio della Scienza 
filosofica... È uno Specchio nel quale si vede brillare ed apparire il 
nostro Mercurio, nostri Sole e Luna, e per mezzo suo in un attimo si può 
mostrare e provare all'incredulo Tommaso la cecità della sua crassa 
ignoranza.» Perneiy nel suo Dictionnaire Mytho-Hermétique non ha 
citato mai questo termine, sia che non lo abbia conosciuto, sia che 
l'abbia omesso volontariamente. Questo soggetto. così volgare e così 
disorezzato. diventa in seguito l'Albero della Vita, Elisir o Pietra 
filosofale, capolavoro della natura aiutata dalla capacità umana, puro e 
ricco gioiello alchemico. Sintesi metallica assoluta, essa assicura al 
fortunato possessore di questo tesoro il triplo appannaggio del sapere, 
della ricchezza e della salute. È il corno dell'abbondanza, sorgente 
inestinguibile delle felicità materiali del nostro mondo terreno. 
Ricordiamo infine che lo specchio è l’attributo della Verità, della 
Prudenza e della Scienza presso tutti i poeti e mitologi greci. 
Ecco ora l'allegoria del peso di natura: l'alchimista leva il velo che 
copriva la bilancia (tav. XX). 
Nessun Filosofo è stato prolisso circa il segreto dei pesi. Basilio 
Valentino s'è accontentato di dire che bisognava « dare un cigno bianco 
al doppio uomo igneo » che corrisponderebbe a ciò che si può vedere 
nel Sigillum Sapìentum di Huginus a Barma, in cui l'artista tiene una 
bilancia di cui un piatto trascina l'altro secondo il rapporto di due a uno. 
Il Cosmopolita, nel suo Trattato sul Sale, è ancora meno preciso: «Il 
  
85 
peso dell'acqua, egli dice, dev'essere plurale, e quello della terra in 
lamelle bianche o rosse dev'essere singolare.» L'autore degli Aphorismes 
Basiliens, o Canons Hermétiques de l'Esprit et de l'Ame* (*Stampati in 
fondo alle Oeuvres tant Medicinales que Chymiques, del R.P. de Castaigne. 
Parigi, de la Nove, 1681.), scrive nel canone XVI: «Noi iniziamo la 
nostra opera ermetica con la congiunzione di tre principii preparati con 
una certa proporzione, essa si basa sul peso del corpo, che deve 
eguagliare lo spirito e l'animo quasi per metà.» Se ne hanno parlato 
anche Raimondo Lullo e Filalete, molti hanno preferito tacere; alcuni 
pretendono che solo la natura attribuiva le qualità secondo un'armonia 
misteriosa ignorata dall'Arte. Ma queste contraddizioni non resistono ad 
un esame approfondito. Infatti, sappiamo che il mercurio filosofico 
deriva da una determinata quantità di mercurio che ha assorbito una 
certa parte di zolfo; quindi è indispensabile conoscere esattamente le 
reciproche proporzioni dei componenti, se si segue la via antica. Non 
abbiamo certo bisogno di ricordare che queste proporzioni sono avvolte 
da similitudini e coperte d'oscurità, anche negli scritti degli autori più 
sinceri. Ma si deve notare, d'altra parte, che è possibile sostituire l'oro 
volgare allo zolfo metallico; in questo caso, l'eccesso di solvente può 
sempre essere separato mediante distillazione, ed il peso si trova ridotto 
ad un semplice apprezzamento della consistenza. È chiaro che la 
bilancia costituisce un indizio prezioso per la determinazione della via 
antica, dalla quale sembra che si debba escludere l'oro. Ci vogliamo 
riferire all'oro volgare che non ha subito né la volatilizzazione né la 
trasfusione, operazioni che, modificando le sue proprietà ed i suoi 
caratteri fisici, lo rendono adatto al lavoro dell'alchimista. 
Una soluzione particolare e poco usata ci è dettata da uno dei cartigli che 
noi stiamo studiando. È quello dell'argento vivo volgare, per ricavare i] 
mercurio comune dei Filosofi, che essi chiamano il «nostro» mercurio, per 
distinguerlo dal metallo fluido dal quale proviene. Sebbene si possano 
incontrare frequentemente 
delle descrizioni 
abbastanza 
estese 
su 
quest'argomento, non nasconderemo che una tale operazione ci sembra 
azzardata, se non addirittura sofistica. Secondo il punto di vista degli autori 
che ne hanno parlato, il mercurio volgare, purificato da ogni impurità e 
perfettamente volatilizzato, assumerebbe una qualità ignea che normalmente 
non ha, e sarebbe capace di diventare, a sua volta, solvente. Una regina, 
seduta in trono, fa cadere con un calcio un valletto che, con una coppa in 
mano, viene ad offrirle i suoi servigi (tav. XXI). Si deve quindi vedere in 
questa tecnica, supponendo ch'essa possa fornire l'atteso solvente, solo una 
  
86 
modificazione della via antica, e non una pratica speciale, perché l'agente 
resta sempre lo stesso. Ora, noi non vediamo che vantaggio si potrebbe 
ricavare da una soluzione di mercurio ottenuta per mezzo del solvente 
filosofico, dato che proprio quest'ultimo è l'agente principale e segreto per 
eccellenza. Eppure è quello che sostiene Sabine Stuart de Chevalier- 
(*Sabine de Chevalier, Discours philosophique sur le Trois Principes, o la 
Clej du Simctuaire philosophique. Paris, Quillau, 1781.). Quest'autrice 
scrive: «Per ottenere il mercurio filosofico, si deve dissolvere il mercurio 
volgare senza diminuire in nulla il suo peso, perché tutta la sua sostanza 
dev'essere convertita in acqua filosofica. I Filosofi conoscono un fuoco 
naturale che penetra fino al cuore del mercurio e che lo spegne 
interiormente e conoscono anche un solvente che lo cambia in acqua 
argentina pura e naturale; essa non contiene e non deve contenere nessun 
corrosivo. Non appena il mercurio è sciolto dai suoi legami, ed è vinto dal 
colore, assume la forma d'acqua, e quest'acqua è la cosa più preziosa del 
mondo. Ci vuole assai poco tempo perché il mercurio volgare prenda questa 
forma.» Saremo certo scusati di non essere dello stesso parere, e di non 
credere, per delle buone ragioni, basate sull'esperienza, che il mercurio 
volgare, sprovvisto del proprio agente, possa diventare un'acqua utile 
per l'Opera. Il servus fugitivus di cui abbiamo bisogno è un'acqua 
minerale e metallica, solida, fragile, che ha l'aspetto di pietra ed è molto 
facile da liquefarsi. Quest'accia coagulata in forma di massa pietrosa è 
l’Alkaest* (*Secondo Van Helmont si tratta d'un solvente capace di 
riportare alla loro vitalità primitiva tutti i corpi della natura N.d.T.) e 
Solvente Universale. Se è meglio leggere i Filosofi, — secondo il 
consiglio di Filalete, — con un granello di sale, sarebbe meglio 
utilizzare tutta la saliera per lo studio di Stuart de Chevalier. 
Un vecchio intirizzito dal freddo, curvo sotto il tondo del medaglione 
seguente, s'appoggia, stanco e debole, su di un blocco di pietra; una specie 
di manicotto avvolge la sua mano sinistra (tav. XXII). 
È facile riconoscere in questa figura la prima fase della seconda Opera, 
quando il Rebis ermetico, chiuso nel centro dell'Athanor, subisce la 
sconnessione delle sue parti e procede verso la mortificazione. È l'inizio, 
attivo e dolce, del fuoco di ruota simbolizzato dal freddo e dall'inverno, 
periodo embrionale nel quale i semi, chiusi nel seno della terra filosofale, 
subiscono l'influenza fermentatrice dell'umidità. Sta per cominciare il regno 
di Saturno, emblema della radicale dissoluzione, della decomposizione e del 
color nero. Basilio Valentino così lo fa parlare: «Io sono vecchio, debole e 
malato, perciò sono rinchiuso in una fossa... Il fuoco mi tormenta molto e la 
morte rompe le mie carni e le mie ossa.» Un certo Demetrio, viaggiatore 
  
87 
citato da Plutarco, — i Greci hanno certo superato tutti quanti gli altri 
perfino nelle smargiassate, — racconta con la massima serietà che in una 
delle isole da lui visitate presso la costa inglese, si trovava Saturno 
prigioniero e sepolto in un profondo sonno. Il gigante Briareo (Egeo) è il 
guardiano della sua prigione. Ed ecco in che modo, por mezzo delle favole 
ermetiche, autori anche celebri, hanno scritto la Storia! 
Il sesto medaglione non è altro che una ripetizione frammentaria del 
secondo. Ritroviamo l'Adepto, a mani giunte, nell'attitudine di preghiera, 
che sembra rendere grazie alla Natura, raffigurata sotto l'aspetto d'un busto 
femminile riflesso da uno specchio. Riconosciamo qui il geroglifico del 
soggetto dei Saggi, lo specchio nel quale «si vede apertamente tutta la 
natura» (tav. XXIII). 
Alla destra del portico, il settimo medaglione ci mostra un vecchio 
pronto a passare la soglia del Palazzo misterioso. Egli ha appena tolto il 
velo che nascondeva l'ingresso agli sguardi profani. È il primo passo 
compiuto nella pratica, la scoperta dell'agente capace d'operare la 
riduzione del corpo fisso, capace di compiere il reincrudimento, secondo 
il termine tramandatoci, in una forma analoga a quella della sua sostanza 
primitiva (tav. XXIV). Gli alchimisti alludono a quest'operazione 
quando parlano di rianimare le corporificazioni, cioè di rendere viventi i 
metalli morti. Bisogna saper aprire la prima porta di Ripley e di Basilio 
Valentino, è la Porta del Palazzo chiuso del Re di Filalete. Il vecchio 
altri non è se non il nostro Mercurio, agente segreto di cui numerosi 
bassorilievi ci hanno rivelato la natura, il modo d'agire, i materiali ed il 
tempo di preparazione. Quanto al Palazzo, rappresenta l'oro vivo o 
filosofico, oro vile, disprezzato dagli ignoranti, e nascosto sotto i cenci 
che lo celano agli sguardi, sebbene sia tanto prezioso per chi ne conosce 
il valore. Dobbiamo vedere in questo motivo una variante dell'allegoria 
dei Leoni verde e rosso, del solvente e del corpo da sciogliere. Infatti, il 
vecchio, identificato dai testi con Saturno, — che, si dice, divora i suoi 
figli, — era, una volta, dipinto in verde, mentre l'interno visibile del 
Palazzo mostrava una tinta di porpora. Diremo più in là a quale testo ci 
si può riferire per stabilire, grazie ai colori originali, il significato di 
tutte queste figure. Si deve anche notare che il geroglifico di Saturno, 
considerato solvente, è molto antico. Su di un sarcofago del Louvre, che 
aveva contenuto la mummia d'un prete di nome Poeris, scriba d'un 
tempio di Tebe, si può osservare sul lato sinistro il dio Sou, che sostiene 
il cielo con l'aiuto del dio Knubis (anima del mondo), mentre ai loro 
piedi giace il dio Ser (Saturno) sdraiato, dalle membra di colore verde. 
  
88 
Il tondo seguente ci permette d'assistere all'incontro tra il vecchio ed 
il re incoronato, del solvente e del corpo, del principio volatile e del sale 
metallico fisso, incombustibile e puro. L'allegoria si avvicina molto al 
testo fatto di parabole di Bernardo Trevisano, nelle quali «il prete 
vecchio e di età avanzata» si mostra così bene edotto sulle proprietà 
della fontana occulta, sulla sua azione sul «re del paese» ch'essa ama, 
attira e sommerge. In questo procedimento, e quando si rianima il 
mercurio, l'oro o re è sciolto poco per volta e senza violenza; lo stesso 
non avviene nella seconda in cui, contrariamente all'amalgama 
ordinario, il mercurio ermetico sembra attaccare il metallo con una forza 
caratteristica che rassomiglia abbastanza alle effervescenze chimiche. A 
questo proposito i Saggi hanno detto che durante la Congiunzione si 
alzavano delle violente tempeste, dei grandi temporali, e che i flutti del 
loro mare offrivano lo spettacolo d'un «aspro combattimento». Alcuni 
hanno avvicinato questa reazione alla lotta ad oltranza tra animali 
diversi: aquila e leone (Nicolò Flamel); gallo e volpe (Basilio 
Valentino), ecc. Ma secondo noi, la descrizione migliore, — soprattutto 
la più iniziatica, — è quella lasciataci dal grande filosofo Cyrano 
Bergerac sullo spaventoso duello che sotto i suoi occhi combatterono la 
Remora e la Salamandra. Altri ancora, e sono i più numerosi, attinsero 
le loro immagini dalla genesi prima e tradizionale della Creazione, essi 
hanno descritto la formazione dell'amalgama filosofale paragonandolo a 
quello del caos terrestre, nato dallo sconvolgimento e dalle reazioni del 
fuoco e dell'acqua, dell'aria e della terra. 
Per la sua umanità e familiarità, lo stile di Notre-Dame, non è meno 
nobile né meno espressivo. Le due nature sono raffigurate da due 
bambini aggressivi e battaglieri che, venendo alle mani, non si 
risparmiano gli scapaccioni. Al culmine della lotta, uno di essi lascia 
cadere un vaso, e l'altro una pietra (tav. XXV). Non è assolutamente 
possibile descrivere con più chiarezza e semplicità l'azione dell'acqua 
pontica sulla rozza materia, e questo medaglione fa grande onore al 
maestro che l'ha concepito. 
In questa serie di argomenti, con la quale termineremo la descrizione 
delle figure del grande portico, appare nettamente che l'idea direttrice ebbe 
come obbiettivo la concentrazione dei punti variabili della pratica della 
Soluzione. Infatti essa da stila è sufficiente per indicare la strada seguita. La 
prima via è caratterizzata dalla soluzione dell'oro alchemico col Solvente 
Alkaest; la seconda è indicata dalla soluzione dell'oro volgare col nostro 
mercurio. Per mezzo di quest'ultima si realizza il mercurio animato. 
  
89 
Infine, una seconda soluzione, quella dello Zolfo, rosso o bianco, con 
l'acqua filosofica, è l'oggetto del dodicesimo ed ultimo bassorilievo. Un 
guerriero lascia cadere la propria, spada e si ferma, interdetto, davanti ad 
un albero ai piedi del quale si alza un ariete; l'albero ha tre enormi frutti 
in forma di palla, e tra i rami si vede emergere il profilo d'un uccello. 
Ritroviamo qui l'albero solare, descritto dal Cosmopolita nella Parabola 
del Traile de la Nature, albero dal quale si deve estrarre l'acqua. Quanto 
al guerriero, rappresenta l'artista che ha appena compiuto la fatica 
d'Ercole della nostra preparazione. L'ariete sta a testimoniare che ha 
scelto la stagione propizia e la sostanza adatta; l'uccello precisa la natura 
volatile del composto « più celeste che terrestre». Ormai, non deve far 
altro che imitare Saturno, il quale, dice il Cosmopolita, «attinse dieci 
parti di quest'acqua, prese subito il frutto dell'albero solare e lo mise in 
quest'acqua... Perché quest'acqua è l'Acqua della vita che ha la capacità 
di migliorare i frutti di quest'albero; di modo che, ormai, non ci sarà più 
bisogno di piantarne né di innestarne; perché essa potrà, col suo odore 
soltanto, rendere della stessa sua natura tutti i rimanenti sei alberi . Per 
di più questa raffigurazione è una replica della famosa spedizione degli 
Argonauti, nella quale troviamo Giasone vicino all'ariete dal vello d'oro 
ed all'albero dai frutti preziosi del Giardino delle Esperidi. 
Nel corso di questo studio abbiamo avuto l'occasione di deplorare sia i 
deterioramenti di stupidi iconoclasti, sia la completa sparizione del 
rivestimento policromo posseduto, un tempo, dalla nostra cattedrale. Non ci 
resta più nessun documento bibliografico capace d'aiutare l'investigatore e 
di rimediare, anche solo in parte, all'oltraggio dei secoli. Eppure non è 
assolutamente necessario consultare vecchie pergamene né sfogliare 
inutilmente le vecchie stampe: Notre-Dame stessa conserva i colori originali 
delle figure del gran portico. 
Guillaume de Paris, del quale dobbiamo benedire la perspicacia, seppe 
prevedere il grave danno che il tempo avrebbe arrecato alla sua opera. Da 
maestro oculato, fece riprodurre minuziosamente i motivi dei medaglioni 
sulla vetrata del rosone centrale. Così il vetro viene a completare la pietra e, 
grazie all'aiuto della fragile materia, l'esoterismo riconquista la sua 
primitiva purezza. 
Si potrà, così, scoprire il significato dei punti dubbi dei bassorilievi. 
Per esempio, la vetrata, per l'allegoria della Distillazione ripetuta (primo 
medaglione), ci presenta, non un semplice cavaliere, ma un principe 
incoronato con una corona d'oro, vestito di bianco, con le calze rosse; 
dei due bambini che litigano, uno è verde, l'altro grigio-viola; la regina 
  
90 
che getta a terra il Mercurio porta una corona bianca, una camicia verde 
ed un mantello porpora. Si sarà anche sorpresi nello scoprire alcune 
immagini 
ormai 
sparite 
dalla 
facciata, 
come, 
per 
esempio, 
quell'artigiano, seduto davanti ad un tavolo rosso e che tira fuori da un 
sacco delle grandi monete d'oro, o questa donna, dal corsetto verde, 
vestita con una blusa scarlatta che sta lisciando i suoi capelli davanti allo 
specchio; o quei Gemelli, dello zodiaco inferiore, di cui uno è rubino, e 
l'altro smeraldo, ecc... 
Quale profondo argomento di meditazione ci offre l'ancestrale Idea 
ermetica con la sua armonia e la sua unità. Pietrificata sulla facciata, 
vetrificata nell'enorme orbe del rosone, essa passa dal mutismo alla 
rivelazione, dalla gravita all'entusiasmo, dall'inerzia all'espressione viva. 
Consunta, rozza e fredda sotto la cruda luce dell'esterno, essa sorge dal 
cristallo in fasci colorati e penetra sotto le navate, vibrante, calda, diafana e 
pura come la Verità medesima. 
Lo spirito non può fare a meno d'essere scosso in presenza di 
quest'altra antitesi, ancora più paradossale: la fiaccola del pensiero 
alchemico che illumina il tempio del pensiero cristiano! 
 
VI 
Lasciamo il gran portico e andiamo al portale nord o della Vergine. 
Guardate il sarcofago, accessorio d'un episodio della vita del Cristo; esso 
è posto al centro del timpano, sulla cornice mediana; noterete sette cerchi: 
sono i simboli dei sette metalli planetari (tav. XXVI). 
Le soleil* 
(* II sole indica l'oro, l'argento vivo il Mercurio; / Ciò che Saturno è per 
il piombo. Venere lo è per il bronzo; / La Luna dell'argento, Giove dello 
stagno, / E Marte del ferro son la figura N.d.T.) marque l'or, le vif argent le 
Mercure;  
Ce qu'est Saturne au plomb, Vénus l'est a l'airain; 
La Lune de l'argent, Jupiter de l'étain, 
Et Mars du fer sont la figure* (*La Cabale Intellective. Mss. della 
  
91 
Biblioteca dell'Arsenal, S. e A. 72, p. 15.). 
Il cerchio centrale è decorato in modo particolare, mentre gli altri si 
ripetono a due a due, — cosa che non accade mai nei motivi puramente 
decorativi dell'arte ogivale. Ed anzi, questa simmetria va dal centro 
verso l'estremità, come c'insegna il Cosmopolita: «Guarda il cielo e le 
sfere dei pianeti; vedi come Saturno è il più in alto di tutti, a lui succede 
Giove, e poi Marte, il Sole, Venere, Mercurio ed infine la Luna. Ora 
considera che le virtù dei pianeti non salgono ma scendono; anche 
l'esperienza c'insegna che Marte si converte facilmente in Venere, e non 
Venere in Marte, perché essa è più in bassodi una sfera. Così Giove si 
tramuta facilmente in Mercurio, perché Giove è più in alto di Mercurio, il 
primo è il secondo dopo il firmamento, l'altro è il secondo sopra la terra; e 
Saturno è quello più in alto e la Luna quella più in basso; il Sole si mescola 
con tutti ma non è mai migliorato dagli inferiori. Noterai che c'è una grande 
corrispondenza fra Saturno e la Luna, in mezzo ad essi, infatti, c'è il Sole, lo 
stesso accade per Mercurio e Giove, Marte e Venere, che hanno tutti il Sole 
posto nel mezzo, tra di loro.» 
La concordanza di mutazione dei pianeti metallici tra di loro è quindi 
indicata, sul portico di Notre-Dame, nel modo più chiaro. Il motivo centrale 
simbolizza il Sole; le rose dell'estremità indicano Saturno e la Luna; poi 
vengono rispettivamente Giove e Mercurio, ed infine, da una. parte e 
dall'altra del Sole, Marte e Venere. 
Ma c'è di meglio. Se analizziamo quella linea bizzarra che sembra 
congiungere la circonferenza delle rose, noteremo che è formata dalla 
successione di quattro croci e di tre volute a spirale, di queste tre una è a 
spirale semplice e le altre due a spirale doppia. Notate, poi, che se si 
trattasse solo di voler ornare il sarcofago, ci vorrebbero sei od otto di questi 
motivi aggiuntivi, per mantenere una simmetria perfetta; ma non è cosi, 
perché uno spazio, quello di sinistra, rimane vuoto; cosa, questa, che prova 
definitivamente che il senso simbolico è voluto. 
 Le quattro croci, proprio come nella simbologia spagirica, rappresentano 
i metalli imperfetti; le volute a spirale doppie i metalli perfetti, e la voluta 
semplice il mercurio, semi-metallo o semi-perfetto. 
Ma se, lasciando il timpano, abbassiamo lo sguardo verso la parte sinistra 
del basamento, che è ripartito in cinque nicchie, noteremo entro l'estradosso 
di ogni arcata delle strane figurine. 
Andando dall'esterno verso destra, ecco il cane e le due colombe (tav. 
XXVII) che troviamo descritte nell'animazione del mercurio volatile; questo 
è il cane di Corascene, di cui parlano Artephius e Filalete, che bisogna 
riuscire a separare dal compost allo stato di polvere nera; e quelle sono le 
  
92 
Colombe di Diana, altro enigma disperante, nel quale sono nascoste la 
spiritualizzazione e la sublimazione del mercurio filosofale. Troviamo poi 
l'agnello, simbolo dell'edulcorazione del principio arsenicale della Materia; 
l'uomo voltato, il quale rappresenta, meglio che sia possibile, l'apoftegma 
alchemico solve et coagula, che insegna a realizzare la conversione 
elementare volatilizzando il fisso e fissando il volatile (tav. XXVIII): 
Si le fixe tu sçays dissouldre, 
Et le dissoult faire voller, 
Puis le vollant fixer en pouldre, 
Tu as de quoy te consoler*'. 
(*Se sai dissolvere il fisso, / e far volare il volatile, / e poi fissare in polvere 
il volatile, / ti puoi rallegrare N.d.T.). 
In questa parte del portico si trovava scolpito, una volta, il geroglifico 
maggiore della nostra pratica: il Corvo. 
Il corvo di Notre-Dame, figura principale del blasone ermetico, aveva 
esercitato, in ogni epoca, un'attrazione assai viva sulla folla dei soffiatori; 
infatti una vecchia leggenda lo indicava come l'unico punto di riferimento 
d'un sacro deposito. Si racconta che Guillaume de Paris, «il quale, dice 
Victor Hugo, è stato senz'altro dannato per aver posto un frontespizio così 
infernale sul santo poema cantato per l'eternità dal resto dell'edificio», 
avrebbe nascosto la pietra filosofale in uno dei pilastri dell'immensa navata. 
Ed il punto esatto del misterioso nascondiglio era determinato con 
precisione dall'angolo visuale del corvo... 
Quindi, secondo la leggenda, l'uccello simbolico, un tempo, fissava, 
dall'esterno, il posto, incognito a tutti, del sacro pilastro nel quale 
sarebbe stato murato il tesoro. 
Sul lato esterno dei pilastri senza imposta, che sostengono l'architrave 
e lo sviluppo della volta, sono rappresentati i segni dello zodiaco. 
S'incontrano per primi, dal basso verso l'alto, Aries, poi Taurus e, al di 
sopra, Gemini. Sono i mesi primaverili che indicano l'inizio del lavoro 
ed il tempo propizio per le varie operazioni. 
Ci si potrà obbiettare che lo zodiaco può non avere un significato 
occulto e rappresentare unicamente la zona delle costellazioni. È 
possibile. Ma, in questo caso, dovremmo ritrovare l'ordine astronomico, 
la successione cosmica delle figure zodiacali che i nostri Antenati non 
hanno ignorato. Ora, a Gemini, succede Leo, che prende il posto di 
Cancer, respinto sul pilastro di fronte. Lo scultore* (*Imaigier nel testo 
(N.d.T.) ha voluto, quindi, indicare con quest'abile trasposizione, ia 
congiunzione del fermento filosofico. — o Leone, — con l'amalgama 
  
93 
mercuriale, unione che si deve compiere verso la fine del quarto mese 
della prima Opera. 
Sotto questo portico, si nota anche un piccolo rilievo quadrangolare 
veramente curioso. Sintetizza ed esprime la condensazione dello Spirito 
universale, il quale forma, non appena si è materializzato, il famoso 
Bagno degli astri, nel quale si devono bagnare il sole e la luna chimici, 
per cambiare natura e ringiovanire. In questo bassorilievo vediamo un 
bambino cadere da un crogiuolo grande come una giara, mantenuta 
verticale da un arcangelo in piedi, avvolto da nubi, con un'ala distesa e 
che sembra colpire l'innocente. Tutto il fondo della composizione è 
occupato da un cielo notturno e stellato (tav. XXIX). Riconosciamo in 
questo soggetto, l'allegoria molto semplificata, cara a Nicolò Flamel, del 
Massacro degli Innocenti, che tra breve vedremo su di una vetrata della 
Sainte-Chapelle. 
Senza entrare in dettagli circa la tecnica da seguire nelle varie 
operazioni, — cosa che nessun Autore ha osato fare, — diremo, però, 
che lo Spinto universale, corporificato nei minerali con il nome 
alchemico di Zolfo, costituisce il principio e l'agente efficace di ogni tin-
tura metallica. Ma questo Spirito, questo rosso sangue dei fanciulli, può 
essere ottenuto solo scomponendo ciò che la natura aveva prima 
composto in essi. Quindi è necessario che il corpo perisca, che sia 
crocifisso e che muoia se se ne vuole estrarre l'anima, la vita metallica e 
la Rugiada celeste, ch'esso teneva rinchiusa. E questa quintessenza, 
travasata in un corpo puro, fisso, perfettamente digerito, farà nascere 
una nuova creatura, assai più splendente dei corpi da cui deriva. I corpi 
non hanno alcuna possibilità d'agire gli uni sugli altri; solo lo spirito è 
attivo ed agente. 
Per questa ragione, i Saggi, sapendo che il sangue minerale di cui 
avevano bisogno per animare il corpo fisso ed inerte dell'oro non era 
altro che una condensazione dello Spirito universale, anima di tutte le 
cose: sapendo che questa condensazione, sotto la forma umida, capace 
di penetrare e rendere vegetative le misture sublunari, avveniva soltanto 
di notte, col favore delle tenebre, del cielo puro e dell'aria calma; 
sapendo, infine, che la stagione in cui essa si manifestava più 
attivamente e più abbondantemente corrispondeva alla primavera 
celeste, i Saggi, per tutte queste ragioni, le diedero il nome di Rugiada 
di Maggio. Perciò Thomas Corneille* (*Dìctionnaire des Arts e des 
Sciences, art. Rose-Croix. Parigi, Coignard, 1731.) non ci sorprende 
  
94 
quando dichiara che i grandi maestri della Rosa-Croce erano de la 
Rosée-Cuite* (*Fratelli della Rugiada-Cotta. Anche qui c'è l'accostamento 
cabalistico tra Rose (rosa) e Rosee (rugiada) N.d.T.), e questo era il 
significato ch'essi davano alle iniziali del loro ordine: F.R.C. 
Vorremmo poter dire di più su quest'argomento d'estrema importanza e 
mostrare come la Rosee de Mai* (*Rugiada di Maggio (N.d.T.) (Maia era la 
madre di Ermes), — umidità vivificante del mese di Maria, la Vergine 
madre. — si estragga facilmente da un corpo particolare, abietto e 
disprezzato, del quale abbiamo già descritto le caratteristiche, se non 
esistessero dei limiti invalicabili... Abbiamo raggiunto il più alto segreto 
dell'Opera e desideriamo mantenere il nostro giuramento. È questo il 
Verbum dimissum del Trevisano, la Parola perduta dei frammassoni 
medioevali, quella che tutte le Confraternite ermetiche speravano di trovare, 
e la cui ricerca costituiva lo scopo dei loro lavori e la ragione d'essere della 
loro esistenza* (*Tra i più celebri centri d'iniziazione di questo tipo 
citeremo gli ordini degli Illuminati, dei Cavalieri dell'Aquila nera, delle 
Due Aquile, dell’Apocalisse; i Fratelli Iniziali dell'Asia, della Palestina, 
dello Zodiaco; le Società dei Fratelli neri, degli Eletti Coëns, dei Mopsi, 
delle Sette-Spade, degli Invisibili, dei Principi della Morte; e poi i Cavalieri 
del Cigno, istituiti da Elia, i Cavalieri del Cane e del Gallo, i Cavalieri 
della Tavola rotonda, della Genetta, del Cardo, del Bagno, della Bestia 
morta, dell'Amaranto, ecc...). 
Post tenebras lux. Non dimentichiamolo. La luce nasce dalle tenebre; 
essa è diffusa nell'oscurità, nel buio, come il giorno lo è nella notte. È dal 
Caos oscuro che fu estratta la luce riunendo i suoi raggi dispersi, e se, nel 
giorno della Creazione, lo Spirito divino si muoveva sulle acque degli 
Abissi, — Spiritus Domini ferebatur super aquas, — questo spirito 
invisibile, dapprima non poteva essere distinto dalla massa acquea e si 
confondeva con essa. 
Infine ricordatevi che Dio impiegò sei giorni per compiere la sua Grande 
Opera, che la luce fu separata il primo giorno e che i giorni seguenti furono 
determinati, come i nostri, da intervalli regolari ed alternati d'oscurità e di 
luce: 
A minuit, une Vierge mère 
Produit cet astre lumineux: 
En ce moment miraculeux 
Nous appelons Dieu notre frère.* 
(* A mezzanotte, una Verginemadre, / produce quest’astro luminoso; / in 
questo attimo miracoloso / noi chiamiamo Dio nostro fratello N.d.T.) 
 
  
95 
Dal punto di vista ermetico, l'emblema di cui ci stiamo occupando ne è 
una prova. Un'altra prova la troviamo nell'Enciclopedia del XVIII secolo, 
nella quale si asserisce che la Grande Opera può essere compiuta mediante 
due vie, una chiamata via umida, più lunga ma tenuta in alta considerazione, 
ed un'altra, via secca, molto meno apprezzata. In quest'ultima bisogna 
«cuocere il Sale celeste, cioè il mercurio dei Filosofi, con un corpo 
metallico terrestre, in un crogiuolo, a diretto contatto col fuoco, per quattro 
giorni». 
Nella seconda parte d'un'opera attribuita a Basilic Valentino* (*Azoth o 
oyen de jaire l'Or caché des Philosophes. Parigi, Pierre Moèt, 1659, p. 140.), ma che 
sarebbe piuttosto opera di Senior Zadith, l'autore sembra che si riferisca alla 
via secca quando scrive che, «per giungere a quest'Arte, non c'è bisogno di 
gran lavoro e di fatica, la spesa è poca e gli strumenti di poco valore. Perché 
quest'Arte può essere imparata in meno di dodici ore, e portata alla 
perfezione in otto giorni, quando ha in sé il suo proprio principio». 
Filalete, nel capitolo XIX dell'Introitus, dice, dopo aver parlato della via 
lunga, che asserisce essere noiosa e buona soltanto per le persone ricche: 
«Ma, con la nostra via, non ci vuole più d'una settimana. Dio ha riservato 
questa via rara e facile per i poveri disprezzati e per i suoi santi coperti 
d'abiezione.» Per di più, nelle sue Note su questo capitolo, Lenglet-
Dufresnoy pensa che «questa via si compie con il doppio mercurio 
filosofico. In questo modo, egli aggiunge, l'Opera è compiuta in otto giorni, 
invece dei diciotto mesi, circa, della prima via». 
Questa via più corta, ma nascosta da uno spesso velo, è stata chiamata 
dai Saggi Regime di Saturno, La cottura dell'Opera invece d'aver bisogno 
dell'uso d'un vaso di vetro, richiede solo che ci si serva d'un semplice 
crogiuolo. «Io sconnetterò il tuo corpo in un vaso di terra ed in esso ti 
seppellirò» scrive un autore celebre* (*Salomon Trismosin, La Toysan d'Or. 
Parigi, Sevestre Ed. 1612, pp. 72 e 110.), e più in là aggiunge: «Accendi un fuoco 
nel tuo vetro, cioè nella terra che lo tiene chiuso. Questo metodo rapido, che 
ti abbiamo liberalmente insegnato, mi sembra la via più corta e la vera 
sublimazione filosofica per giungere alla perfezione di questa grande 
fatica.» In questo modo si potrebbe spiegare la massima fondamentale della 
Scienza: un solo vaso, una sola materia, un solo fornello. 
Ciliani, nella Prefazione del suo libro* (*Ciliani, Hermès dévoilé. Parigi, 
F. Locquin, 1832.), riferisce i due procedimenti con queste parole : 
«Io penso di dover avvertire qui che non si deve mai dimenticare che c'è 
bisogno soltanto di due materie della stessa origine, una volatile, l'altra 
fissa; che ci sono due vie, la via secca e la via umida. Io seguo quest'ultima, 
di preferenza, per dovere, sebbene la prima mi sia assai familiare: essa si 
  
96 
compie con una materia unica.» 
Anche Henri de Lintaut si fa testimone in favore della via secca : infatti 
scrive* (* H. de Lintaut, L'Aurore. Mss. Biblioteca dell'Arsenal, S.A.F. 169, 
n. 3020.): «Questo segreto supera tutti i segreti del mondo, perché voi 
potete in poco tempo senza grande cura ne lavoro, giun gere ad una grande 
proiezione, su quest'argomento leggete le opere di Isaac Hollandois, che ne 
parla più diffusamente.» Sfortunatamente il nostro autore non è più prolisso 
dei suoi confratelli. Henckel* (*F. Henckel, Traile de l'Appropriatìon. 
Parigi, Thomas Hérissant, 1760,p. 375, § 416.) scrive: «Quando penso che 
l'artista Elia, citato da Helvetius, pretende che la preparazione della pietra 
filosofale s'inizi e si finisca in quattro giorni, e che, in effetti, ha mostrato 
questa pietra ancora aderente ai cocci del crogiuolo, mi pare che non 
sarebbe poi cosi assurdo mettere in questione quello che dicono gli 
alchimisti, se quello ch'essi chiamano lunghi mesi non fosse di tanti giorni, 
ma fosse un periodo di tempo molto più limitato; e se esistesse un metodo 
nel quale tutta l'operazione consistesse solo nel tenere la materia al più alto 
grado di fluidità, cosa che si potrebbe ottenere con fuoco molto forte, 
mantenuto vivo dall'azione dei mantici; ma certo questo metodo non può 
essere eseguito in tutti i laboratori, e forse non sarebbe di pratica 
realizzazione per molte persone.» 
L'emblema ermetico di Notre-Dame, che aveva già attirato l'attenzione 
del sagace Laborde* (*De Laborde, Explications de l'Enigme trouvée en un 
pilier de l'Eglise deNosire-Dame de Paris par le sieur D.L.. Parigi, 1636), 
nel XVII secolo, occupa lo spazio mediano del portale, dallo stilobate 
all'architrave ed è scolpito minuziosamente sui tre lati del pilastro del 
portale. Si tratta d'un'alta e nobile statua di san Marcello, con in capo la 
mitra; sopra il suo capo c'è un baldacchino con due torricelle, ma 
sprovvisto, secondo noi, di qualsiasi significato segreto. Il vescovo è in 
piedi su di un dado oblungo finemente scavato, ornato da quattro colonnine 
e da un meraviglioso drago in stile bizantino, il tutto è sostenuto da uno 
zoccolo bordato da un fregio e collegato al basamento da una modanatura a 
gola rovescia. Del resto solo il dado e lo zoccolo hanno un reale valore 
ermetico (tav. XXX). 
Sfortunatamente questo pilastro, cosi magnificamente decorato, è quasi 
nuovo: solo dodici lustri ci separano dal suo rifacimento, perché è stato 
rifatto e... modificato. 
Non è nostra intenzione discutere qui sull'opportunità o meno di queste 
riparazioni, e non pretendiamo assolutamente di sostenere che si debba 
lasciare che la lebbra del tempo invada uno splendido corpo, senza curare i 
guasti prodotti; però, nella nostra posizione di filosofo, non possiamo fare a 
  
97 
meno di rammaricarci per la disinvoltura dimostrata dai restauratori nei 
riguardi delle creazioni gotiche. Se era meglio sostituire il vescovo annerito 
e rifare il basamento ormai in rovina, sarebbe stata cosa molto facile; 
bastava copiare il modello, trascriverlo fedelmente. Poco importava che 
contenesse o no un significato recondito: l'imitazione servile l'avrebbe 
conservato. Si è cercato di far ancora meglio, e, mentre ci si attenne 
fedelmente alla fisionomia del santo vescovo e al bel drago, si decorò 
invece lo zoccolo di fogliame e di svolazzi romani, al posto dei bisanti e dei 
fiori che si vedevano un tempo. 
Questa seconda edizione, riveduta, corretta ed aumentata, è, senza 
dubbio, più ricca della precedente, ma il simbolo è stato troncato, la scienza 
mutilata, la chiave perduta, l'esoterismo spento. Il tempo corrode, consuma, 
disgrega, sbriciola il calcare; la chiarezza viene a mancare, ma il senso 
rimane. Sopraggiunge il restauratore, il guaritore delle pietre; con qualche 
colpo di scalpello amputa, gratta via, cancella, trasforma, modifica una 
rovina autentica in un brillante ma artificiale arcaismo, ferisce e cura, toglie 
e aggiunge, sfronda e contraffà in nome dell'Arte, della Forma o della 
Simmetria, senza preoccuparsi minimamente dell'idea creatrice. Grazie a 
questa moderna protesi, le nostre venerabili dame saranno sempre giovani! 
Ahimè! manomettendo l'involucro si è fatta sfuggire l'anima. 
Discepoli di Ermes, andate alla cattedrale per esaminare il posto e la 
disposizione del nuovo pilastro, e dopo seguite il cammino percorso 
dall'originale. Attraversate la Senna, entrate nel museo di Cluny ed avrete la 
soddisfazione di trovarlo vicino alla scala che porta all'accesso del 
frigidarium delle Terme di Giuliano. Qui è approdato questo bel 
frammento* (* L'itinerario, oggi, non è più valido; perché, da circa sei anni 
ormai, il pilastro simbolico, oggetto di tanta giustificata venerazione, è 
tornato a Notre-Dame, non lontano dal posto che fu suo per più di 
cinquecento anni. Infatti lo si potrà trovare in una stanza della torre nord, 
dall'alto soffitto a volta ad archi incrociati; questa torre sarà, presto o tardi, 
trasformata in museo ed è orientata in modo tale che la copia della statua in 
questione è a sud, sullo stesso livello e dalla parte opposta della piattaforma 
del grande organo. 
Provvisoriamente, anche se il visitatore andrà fino al nuovo posto della 
scultura iniziatica, la curiosità non sarà soddisfatta tanto facilmente. Ahimè! 
lo aspetta una sorpresa, che lo rattristerà subito, si tratta dell'amputazione, 
estremamente spiacevole, di quasi tutto il corpo del drago, che adesso è 
ridotto alla sola parte anteriore ed alle due zampe. 
La mostruosa bestia, con la grazia d'una grossa lucertola, stringeva 
l'athanor, lasciandovi dentro, nelle fiamme, il piccolo re dalla triplice 
  
98 
corona, figlio della sua azione violenta sulla morta adultera. Si può vedere 
solo il viso del bambino minerale che sta subendo i «lavaggi ignei» di cui 
paria Nicolò Flamel. Esso è fasciato e legato, secondo il costume 
medioevale, e come si trova ancor oggi nella figurina di porcellana del 
piccolo «baigneur» (Bagnante ma nel linguaggio comune anche bambolotto 
N.d.T.) che è messo nella focaccia nel giorno della festa dell'Epifania. 
(Vedi: Alchimie, op. cit., p. 89).). 
Questo enigma del lavoro alchemico, risolto in modo esatto, — almeno 
in parte, — da Francois Cambrici, gli valse la citazione di Champfleury nei 
suoi Excentriques, e quella di Tcherpakoff nei suoi Fous Littéraires. 
Avremo anche noi lo stesso onore? 
Sullo zoccolo cubico, lato destro, noterete due bisanti in rilievo, 
massici e circolari; sono le materie o nature metalliche, — soggetto e 
solvente, — con le quali si deve iniziare l'Opera. Sul prospetto principale, 
queste sostanze, modificate dalle operazioni preliminari, non sono più 
rappresentate sotto forma di dischi ma di rose a petali saldati. È bene 
ammirare senza riserve l'abilità mediante la quale l'artista ha saputo 
interpretare la trasformazione dei prodotti reconditi, liberati dagli accidenti 
esterni e dai materiali eterogenei che li avvolgevano nella miniera. Nel lato 
sinistro, i bisanti, divenuti ormai rose, hanno la forma di fiori decorativi a 
petali saldati, ma col calice apparente. Sebbene siano stati ben corrosi e 
quasi cancellati, è ancora facile ritrovare la traccia del disco centrale. Questi 
fiori rappresentano sempre gli stessi soggetti ma hanno acquisito altre 
qualità ancora; il grafismo del calice indica che le radici metalliche sono 
state aperte e sono disposte a manifestare il loro principio seminale. Questa 
è la traduzione esoterica dei piccoli motivi ornamentali dello zoccolo. Il 
dado ci fornirà la spiegazione complementare. 
 
Le materie preparate, riunite in un solo amalgama devono subire la 
sublimazione o ultima purificazione ignea. In quest'operazione le parti 
combustibili si distruggono, le materie terrose perdono la loro coesione e si 
disgregano, mentre i principii puri, incombustibili, si elevano sotto una 
forma assai diversa da quella assunta dall'amalgama. Si tratta del Sale dei 
Filosofi, il Re coronato di gloria, che nasce nel fuoco e deve rallegrarsi nel 
successivo matrimonio, affinchè le cose occulte diventino manifeste, come 
dice Hermes. Rex ab igne veniet, ac conjugio gaudebit et occulta patebunt. 
Di questo re, il dado mostra solo la testa, emergente dalle fiamme 
purificatrici. Ma per come si presenta oggi il bassorilievo non si può essere 
certi che la fascia frontale scolpita nel capo del fanciullo rappresenti una 
corona; potrebbe benissimo trattarsi, a giudicare dalla forma e dal volume, 
  
99 
d'una specie di casco o di cimiero. Ma, fortunatamente, possediamo il testo 
di Esprit Gobineau de Montluisant, il cui libro fu terminato «mercoledì 20 
maggio 1640, vigilia della gloriosa Ascensione de Nostro Salvatore Gesù 
Cristo»* (* Explication très curieuse des Enigmes et Figures 
hiéroglyphiques, Physiques, qui sont au grand portali de l'Eglise 
Cathédrale et Méfropolitaine de Notre-Dame de Paris), e che chiaramente 
ci fa sapere che il re porta una triplice corona. 
Dopo l'innalzarsi dei principii puri e colorati del composto filosofico, il 
residuo è pronto subito per fornire il sale mercuriale, volatile e fusibile, che 
è stato spesso chiamato dagli antichi autori : Drago babilonese. 
L'artista creatore del mostro emblematico ha prodotto un vero 
capolavoro, che sebbene mutilato, — le penne di sinistra sono spezzate, — 
resta nondimeno un pezzo notevole d'arte statuaria. L'animale favoloso 
emerge dalle fiamme e la sua coda sembra uscire dall'essere umano del 
quale, in certo qual modo, avvinghia la testa. Poi con un movimento di 
torsione, che lo fa inarcare sull'arco, va a ghermire l'athanor con i suoi rostri 
potenti. 
Se esaminiamo la decorazione del dado, noteremo delle scanalature 
raggruppate, poco scavate, dalla sommità curva e a base piana.Quelle della 
parete sinistra sono accompagnate da un fiore con i quattro petali separati, 
che rappresentano la materia universale, quaternaria tra gli elementi primi, 
secondo la dottrina d'Aristotele. Assai diffusa nel medioevo. Proprio al di 
sotto si trova il duo delle nature lavorato dall'alchimista, la cui 
ricomposizione fornisce il Saturno dei Saggi, denominazione che è 
l'anagramma di nature* (* In francese l'anagramma tra Saturno e nature è 
più evidente N.d.T.). Nell'intercolunnio di fronte si trovano quattro 
scanalature, che procedono in modo decrescente, secondo l'obliquità della 
rampa fiammeggiante, esse rappresentano il quaternario degli elementi 
secondi; infine da ogni lato dell'athanor, proprio sotto gli artigli del drago, 
le cinque unità della quintessenza, che comprendono i tre principii e le due 
nature, e poi il loro totale nel numero di dieci «nel quale tutto finisce e 
termina». 
L.-P. François Cambrici* (* L.P. Francois Cambrici, Cours de 
Philosophie hermétique ou d'Alchimie en dix-neuf lefons. Parigi, Lacour et 
Maistrasse, 1843.) pretende che la moltiplicazione dello Zolfo, — bianco o 
rosso, — non è indicata nel geroglifico studiato; noi non oseremmo 
pronunciarci cosi categoricamente. La moltiplicazione, infatti, può essere 
realizzata soltanto grazie all'aiuto del mercurio, che nell'Opera ha il ruolo di 
paziente, mediante cotture o fissazioni successive. Dobbiamo, quindi, 
cercare nel dragone, immagine del mercurio, il simbolo rappresentativo 
  
100 
della nutrizione e della progressione dello Zolfo o dell'Elisir. Se questo 
autore, avesse avuto più cura nell'esaminare i particolari decorativi, avrebbe 
certo notato: 
1. Una banda longitudinale che parte dalla testa del drago e segue la linea 
delle vertebre fino all'estremità della coda; 
2. Due bande analoghe, disposte obliquamente, una su ciascuna ala; 
3. Due bande più larghe, trasversali, che cingono la coda del drago, la 
prima all'altezza delle penne, l'altra al di sopra della testa del re. Tutte 
queste bande sono ornate da cerchi pieni che si toccano in un punto della 
loro circonferenza. 
Il loro significato ci sarà dato dai cerchi delle bande caudali: il centro di 
essi è nettamente indicato su ciascuno di essi. Gli ermetici sanno che il re 
dei metalli è raffigurato dal segno solare, cioè una circonferenza con o 
senza punto centrale. Ci sembra dunque che sia legittimo pensare che, se il 
drago è coperto a profusione dal simbolo aureo, — ne ha perfino 
sull'artiglio della zampa destra, — significa che è capace di trasmutare in 
quantità; ma questo potere può essere acquisito solo grazie ad una serie di 
ulteriori cotture, con lo Zolfo o Oro filosofico, che costituiscono le 
cosiddette moltiplicazioni. 
Questo è il significato esoterico, che abbiamo creduto di riconoscere sul 
bei pilastro della porta di sant'Anna, e spiegato il più chiaramente possibile. 
Altri, più sapienti, daranno forse una interpretazione migliore, perché non 
pretendiamo d'imporre a nessuno la tesi qui sviluppata. Ci basterà dire, che, 
in generale, essa concorda con quella di Cambrici. Ma, in cambio, non 
condividiamo il parere di quest'autore, che ha voluto estendere, senza prove, 
il simbolismo del dado alla statua. 
Certo è sempre penoso dover rimproverare un errore lampante, ed ancor 
più triste raccogliere alcune affermazioni per distruggerle in blocco. Eppure 
bisogna farlo, qualunque sia il nostro rammarico. La scienza che noi 
studiarne è altrettanto positiva, reale ed esatta quanto l'ottica, la geometria o 
la meccanica; i suoi risultati sono al- trettanto tangibili quanto quelli della 
chimica. Se entrano in una certa roporzione nel comportamento e 
l'orientamento delle nostre ricerche, dobbiamo però evitare le impennate, 
subordinandole alla logica, al ragionamento, e sottomettendole al criterio 
della esperienza. Ricordiamoci che sono le truffe di avidi soffiatori, le 
pratiche insensate dei ciarlatani, le sciocchezze di scrittori ignoranti e senza 
scrupolo che hanno gettato il discredito sulla scienza ermetica. Si deve 
vedere giustamente e parlare con precisione. Non una parola non ponderata, 
non un pensiero che non sia passato al vaglio del giudizio e della riflessione. 
L'Alchimia ha bisogno d'essere epurata; liberiamola dalle macchie di cui 
  
101 
talvolta l'hanno insudiciata perfino i suoi partigiani: non potrà che diventare 
più robusta e più sana, senza per- dere niente del suo fascino ne della sua 
misteriosa attrazione. 
 François Cambrici, nella trentatreesima pagina del suo libro scrive cosi: 
« Da questo mercurio, deriva la Vita rappresentata dal vescovo che è al di 
sopra del drago già citato... Questo vescovo porta un dito alla bocca, per 
dire a quelli che lo vedono e che hanno compreso ciò che egli rappresenta... 
tacete, non dite nulla!...» 
 II testo è accompagnato da una tavola, riproduzione d'un disegno assai 
mal fatto, — e questo non è nulla, — ma chiaramente truccato, — e questo 
è ben più grave. San Marcello è raffigurato mentre tiene un pastorale corto 
come l'asta d'una banderuola d'un guardiano di passaggio a livello; con la 
testa coperta da una mitra decorata di croci, e, superbo anacronismo, 
l'allievo della Prudenza è barbuto! Particolare pungente: nel disegno di 
faccia, il drago ha il muso di profilo e rode il piede del povero vescovo, che, 
del resto, sembra curarsene assai poco. Infatti, calmo e sorridente si 
preoccupa di chiudere le labbra con l'indice nel gesto che comanda il 
silenzio. 
La verifica è facile, perché possediamo l'opera originale e l'imbroglio 
salta immediatamente all'occhio. Il nostro santo è, secondo il costume 
medioevale, assolutamente glabro; la sua mitra, molto semplice, non mostra 
alcun ornamento, il pastorale tenuto dalla mano sinistra, è appoggiato, dalla 
parte inferiore, sul muso del drago. Quan- to al famoso gesto che imita 
quello dei personaggi del Mutus Liber e di Arpocrate, è nato solo 
dall'eccessiva fantasia di Cambrici. Infatti, san Marcello è rappresentato 
benedicente, in uno atteggiamento pieno di nobiltà, con la fronte inclinata, 
l'avambraccio piegato, la mano all'altezza della spalla, l'indice e il medio 
alzati. 
È assai difficile credere che due osservatori abbiano potuto essere vittime 
della stessa illusione. Questa fantasia deriva dall'artista o fu imposta dal 
testo? La descrizione ed il disegno hanno una tale concordanza tra loro che 
ci si permetterà di non avere troppa fiducia nelle qualità d'osservazione 
descritte in quest'altro brano dello stesso autore: 
«Passando un giorno davanti alla chiesa di Notre-Dame de Paris, ho 
esaminato con molta attenzione le belle sculture con cui sono decorate le tre 
porte e ho notato in una di queste tre porte un geroglifico assai bello, che 
non avevo mai osservato, e per parecchi giorni di seguito sono andato ad 
osservarlo per riuscire a descrivere dettagliatamente tutto ciò che esso 
rappresentava; alla fine ci riuscii. Leggendo ciò che segue il lettore se ne 
convincerà, e sarà meglio ancora se andrà lui stesso sul posto.» 
  
102 
Quest'affermazione non manca certo d'ardire e d'impudenza. Se il lettore 
di Cambrici segue l'invito non troverà, sul pilastro di mezzo del portale di 
sant'Anna, che il leggendario esoterismo di san Marcello. Vedrà il vescovo 
che uccide il drago toccandolo col suo pastorale, come riporta la tradizione. 
Se poi, in più, egli simboleggia la vita della materia, è un'opinione personale 
dell'autore, che è libero di esprimerla; ma che la statua impersonifichi il 
tacere di Zoroastro, non è vero e non lo fu mai. 
 
 VIII 
 
Costruite dai Frimasons* (* Dall'inglese free-mason (pietra libera e, per 
estensione, libero muratore) diventato in francese franc-maçon ed in italiano 
frammassone N.d.T.) per assicurare la trasmissione dei simboli della 
dottrina ermetica, le nostre grandi cattedrali ebbero, al loro apparire, una 
grande influenza su numerosi edifici più modesti dell'architettura civile o 
religiosa. 
Flamel si compiaceva di rivestire d'emblemi e di geroglifici i numerosi 
edifìci che fece costruire qua e là. L'abate Villain ci informa che il piccolo 
portale della chiesa di Saint-Jacques-la-Boucherie, fatto costruire 
dall'adepto nel 1389, era coperto di figure. «Sullo stipite occidentale del 
portale, ci dice, si vede la statua di un piccolo angelo che tiene tra le mani 
un disco; Flamel aveva fatto intarsiare un dischetto di marmo nero con un 
filo di oro purissimo che formava una cro- ce* (*Abate Villain, Histoire 
critique de Nicolas Flamel. Parigi, Desprez, 1761.)...» I poveri dovevano 
alla sua generosità anche due case ch'egli fece costruire per loro in «rue du 
Cimetière-de-Saint-Nicolas-des- Champs», la prima nel 1407 e la seconda 
nel 1410. Questi edifici erano ornati, ci assicura Salmon, da «una gran 
quantità di figure incise nella pietra, con una N ed una F gotiche da ogni 
lato». La cappella dell'ospedale Saint-Gervais, ricostruita a sue spese, non 
era da meno delle altre fondazioni.» La facciata e il portale della nuova 
cappella, scrive Albert Poisson* (* Albert Poisson, Histoire dell'Alchimie. 
Nicolas Flamel. Parigi, Chacornac, 1893), erano coperti di figure e di 
leggende secondo il solito modo di Flamel.» Il portale di Sainte-Geneviève-
  
103 
des-Ardents, situato in rue de la Tixeranderie, conservò il suo interessante 
simbolismo fino alla metà del XVIII secolo; a quell'epoca la chiesa fu 
trasformata in abitazione e gli ornamenti della facciata furono distrutti. 
Flamel fece innalzare anche due archi decorativi nel cimitero degli 
Innocenti, uno nel 1389, l'altro nel 1407. Poisson c'informa che sul primo, 
tra le altre targhe geroglifiche, si notava uno scudetto che l'Adepto «sembra 
aver imitato da un altro attribuito a san Tommaso d'Aquino». Il celebre 
occultista aggiunge che lo stesso scudetto è raffigurato alla fine 
dell’Harmonie Chymique di Lagneau. Ed ecco, riportata qui, la descrizione 
ch'egli ci fornisce: 
 « Lo scudetto è diviso in quattro parti da una croce, questa ha nel suo 
centro una corona di spine che racchiudono un cuore sanguinante da cui 
spunta una canna. In uno dei quarti si vede scritto IEVE in caratteri ebraici, 
in mezzo ad una miriade di raggi luminosi e sopra ad una nuvola nera; nel 
secondo quarto, c'è una corona; nel terzo, la terra coperta da un'abbondante 
messe; il quarto reca dei globi di fuoco.» 
 Questa descrizione, conforme all'incisione di Lagneau, ci permette di 
concludere che costui ha fatto copiare la sua figura dall'arco del cimitero. E 
non è cosa impossibile, perché delle targhe originali ne restavano ancora tre 
al tempo di Gohorry, — cioè verso il 1572, mentre la Harmonie Chymique 
fu stampata da Claude Morel nel 1601. Però, sarebbe stato meglio rivolgersi 
allo scudetto tipo, assai diverso da quello di Flamel, molto meno oscuro. 
Esso esisteva ancora all'epoca della Rivoluzione in una vetrata che 
illuminava la cappella di san Tommaso d'Aquino, nel convento dei 
Giacobini. La chiesa dei Domenicani, — che vi abitarono e vi si erano 
stabiliti intorno al 1217, — fu fondata da Luigi IX. Essa era sita in rue 
Saint-Jacques e conosciuta col nome di Saint-Jacques le Majeur. Il libro 
Curiositez de Paris, apparso nel 1716 edito da Saugrain il vecchio, 
aggiunge che a fianco alla chiesa c'erano le scuole del Dottore angelico. 
 Lo scudetto della vetrata, detto di san Tommaso d'Aquino, fucopiato con 
esattezza e dipinto nel 1787 da un ermetista chiamatoChaudet. Questo 
dipinto ci permette di descriverlo (tav. XXXI). 
Lo scudo francese, inquartato, è collegato alla sommità ad un segmento 
circolare che lo domina. Su questo pezzo supplementare è raffigurato un 
matraccio d'oro capovolto, circondato da una corona di spine verdi su 
campitura color sabbia. La croce d'oro ha tre globi azzurri: sul braccio 
destro, sul sinistro e sulla parte bassa del braccio verticale; in più ha, al 
centro, un cuore rosso che porta un ramoscello verde. Su questo cuore 
cadono e si fissano alcune gocce d'argento che cadono dal matraccio. Al 
quarto in alto a destra, bipartito in oro, con tre stelle di porpora, e in 
  
104 
azzurro, con sette raggi d'oro, è opposto, a sinistra in basso, un campo color 
sabbia dalle spighe d'oro su un fondo color tanè. Nel quarto in alto a 
sinistra, c'è una nube violetta su campitura argento, con tre frecce pure 
d'argento, pennate d'oro, che sfrecciano verso l'abisso. In basso a destra, tre 
serpenti d'argento su campitura verde. 
Questo bell'emblema è tanto più importante per noi in quanto ci svela i 
segreti relativi all'estrazione del mercurio ed alla sua congiunzione con lo 
zolfo, punti oscuri della pratica, sui quali tutti gli antichi autori hanno 
preferito mantenere un religioso silenzio. 
Anche la Sainte-Chapelle, capolavoro di Pierre de Montereau, 
meravigliosa urna di pietra, costruita, tra il 1245 ed il 1248, per ricevere le 
reliquie della Passione, possedeva un insieme di figure alchemiche assai 
notevole. Anche se ci dispiace vivamente che il portale originale sia stato 
restaurato, portale in cui i Parigini del 1830 potevano, insieme con Victor 
Hugo, ammirare «due angeli, di cui uno tiene una mano dentro un vaso 
mentre l'altro la tiene dentro una nube», abbiamo la gioia, ancor oggi e 
malgrado tutto, di possedere intatte le vetrate del lato sud dello splendido 
edificio. Sembra quasi impossibile trovare da qualche altra parte una 
collezione migliore, che si riferisca all'esoterismo alchemico, di quella della 
Sainte-Chapelle. Iniziare foglia dopo foglia, la descrizione d'una tale foresta 
di vetro, sarebbe un lavoro immenso capace di fornire materiale per 
parecchi volumi. Ci limiteremo dunque a mostrare un esempio tratto dalla 
quinta finestra, sotto la prima crociera, e che ha per argomento la Strage 
degli Innocenti, di cui più sopra abbiamo descritto il significato (tav. 
XXXII). Non raccomanderemo mai abbastanza, agli amanti della nostra 
vecchia scienza, ed ai curiosi delle cose occulte, lo studio delle vetrate 
simboliche della cappella alta; essi vi troveranno abbastanza soggetti da 
spigolare, ed altrettanti ne troveranno nel grande rosone, incomparabile 
creazione di colori e d'armonia. 
  
105 
 
 
 
 
AMIENS 
  
106 
 
 Come Parigi, anche Amiens ci offre una notevole raccolta di bassorilievi 
ermetici. Il fatto singolare, e che conviene notare, è che il portale centrale di 
Notre-Dame d'Amiens, — portale del Salvatore, — è la replica quasi fedele 
non solo dei motivi che decorano il portale di Parigi, ma anche dell'ordine 
di successione. Le differenze sono in piccoli particolari; a Parigi i 
personaggi tengono dei dischi, qui tengono degli scudi; l'emblema del 
mercurio è presentato, ad Amiens, da una donna, a Parigi da un uomo. Su 
ambedue gli edifici, gli stessi simboli, gli stessi attributi, movimenti e 
costumi simili. Nessun dubbio che l'opera ermetica di Guillaume le Parisien 
abbia esercitato una reale influenza sulla decorazione del gran portale 
d'Amiens. 
 Insomma, il capolavoro piccardo, magnifico tra tutti, resta uno dei più 
puri documenti che il medioevo ci abbia lasciato. Del resto, la sua 
conservazione permise ai restauratori di rispettare la maggior parte dei 
motivi decorativi; e quindi, questo ammirevole tempio, dovuto al genio di 
Robert de Luzarches e di Thomas e Renault de Cormont, rimane ancor oggi 
nel suo originale splendore. Tra le allegorie proprie allo stile di Amiens 
citeremo in primo luogo l'ingegnosa interpretazione del fuoco di ruota. Il 
filosofo, seduto ed appoggiato con il gomito al ginocchio destro, sembra 
meditare o vegliare (tav. XXXIII). 
 Questo quadrifoglio, secondo noi assai caratteristico, è stato, però, 
interpretato in tutt'altra maniera da alcuni autori. Jourdain e Du val, Ruskin 
(Thè Bible of Amiens), l'abate Roze e, dopo di loro, Georges Durand* (* G. 
Durand, Monographie de l'Eglise cathédrale d'Amiens Parigi, A Picard, 
1901.) hanno trovato un significato riferendosi alla profezia d'Ezechiele, il 
quale, dice G. Durand, «vide quattro animali alati, come li vedrà, dopo, san 
Giovanni, e poi due ruote una dentro l'altra. E qui si è voluto raffigurare 
proprio la visione delle ruote. L'artista, ingegnosamente, prendendo alla 
lettera il testo, ha ridotto la visione alla sua più semplice espressione. Il 
profeta è seduto su di una roccia e sembra dormire appoggiato al ginocchio 
destro. Davanti a lui appa- iono due ruote di carro, e questo è tutto.» 
 Quest'interpretazione contiene due errori. Il primo errore testimonia uno 
studio incompleto della tecnica tradizionale e delle formule che i latomi* (* 
Scalpellini N.d.T.) seguivano nell'esecuzione dei loro simboli. Il secondo, 
più grave, dimostra una certa mancanza di osservazione. 
 Infatti, i nostri scultori d'immagini religiose seguivano la prassi di 
isolare, o, come minimo, di sottolineare gli attributi soprannaturali per 
mezzo d'un cordone di nubi. Ne abbiamo una prova evidente sulla facciata 
di tre contrafforti del portico; ma qui non c'è niente di simile. D'altra parte il 
  
107 
nostro personaggio ha gli occhi aperti; quindi non è assolutamente 
addormentato ma sembra che stia vegliando mentre accanto a lui si sta 
effettuando la lenta azione del fuoco di ruota. Per di più, è universalmente 
risaputo che, in tutte le scene che raffigurano, in stile gotico, una 
apparizione, l'illuminato è rappresentato mentre guarda il fenomeno; il suo 
atteggiamento, la sua espressione dimostrano invariabilmente la sorpresa o 
l'estasi, l'ansietà o la beatitudine. Non è invece ciò che accade nel soggetto 
di cui ci stiamo occupando. Le due ruote sono, e non possono essere 
nient'altro, che un'immagine, di significato oscuro per il profano, messa a 
bella posta col proposito di velare una cosa ormai nota, sia dall'iniziato che 
dal nostro personaggio. E cosi noi lo possiamo vedere mentre è 
assolutamente distolto da una qualsiasi preoccupazione di ogni tipo. Egli 
veglia e sorveglia, paziente ma un po' stanco. Terminate le gravose fatiche 
d'Ercole, il suo lavoro si riduce al gioco da bambini di cui parlano i testi, 
cioè a sorvegliare il fuoco, cosa che anche una donna che sta filando può 
facilmente fare e farlo bene. 
Quanto alla doppia immagine del geroglifico, dobbiamo interpretarla 
come il segno di due svolgimenti che devono agire successivamente 
sull'amalgama per assicurargli un primo grado di perfezione. A meno che 
non si preferisca vedervi l'interpretazione delle due nature nella 
conversione, anch'essa compiuta con una cottura delicata e regolare. Pernety 
adotta quest'ultima tesi. 
Infatti, la cottura lineare e continua esige la doppia rotazione d'una 
stessa ruota, movimento impossibile a rendere nella pietra e che quindi 
giustifica la necessità di due ruote incastrate fino a formarne una sola. La 
prima ruota corrisponde alla fase umida dell'operazione, — chiamata 
eliquazione* (* Tale termine deriva da Elixir, quindi elixation significa fare 
l'elixir N.d.T.), — durante la quale il composto resta fuso, fin quando non si 
forma una leggera pellicola che aumentando pian piano di spessore, va fino 
in profondità. S'inizia allora il secondo periodo, caratterizzato dalla 
secchezza, — o assazione, — mediante un secondo giro di ruota; questo 
periodo si compie e si termina quando il contenuto dell'uovo calcinato 
appare granuloso o polverulento, sotto forma di piccoli cristalli, o di sabbia 
o di cenere. 
L'anonimo commentatore d'un'opera classica* (* La Lumière sortant par 
soy-mesme des Ténèbres. Parigi, d'Houry, 1687, cap. III, p. 30), dice, a 
proposito di quest'operazione che è veramente il sigillo della Grande Opera, 
che «il filosofo fa cuocere, con un calore dolce e solare, ed in un unico vaso, 
un unico vapore che pian piano s'inspessisce.» Ma quale può essere la 
temperatura del fuoco esteriore, conveniente a questa cottura? Secondo gli 
  
108 
autori moderni, all'inizio il calore non dovreb- be superare la temperatura 
del corpo umano. Albert Poisson parte da 50° con un aumento progressivo 
fino a circa 300° centigradi. Filalete, nelle sue Regole* (* Règles du 
Philalèthe polir se conduire dans l'Oeuvre hermétique, sta in Histoie de la 
Philosophie hermétique, di Lenglet-Dufresnoy. Parigi, Coustelier,) afferma 
che « si deve considerare come calore temperato quel grado di temperatura, 
che potrà essere uguale a quello del piombo (327°) o dello stagno fusi 
(232°) ed anche più alto, cioè tale che i vasi possano sopportarlo senza 
rompersi. Da qui si co mincerà ad aumentare il calore per giungere a quello 
conveniente al regno nel quale la natura vi ha lasciato.» Nella sua 
quindicesima regola, Filalete ritorna ancora su questo punto tanto 
importante; dopo aver fatto notare che l'artista deve operare su dei corpi 
minerali e non su sostanze organiche, cosi dice: 
 «Bisogna che l'acqua del nostro lago giunga all'ebollizione con le ceneri 
dell'albero di Ermes; io vi esorto a far bollire giorno e notte senza sosta, di 
modo che la natura celeste possa salire e quella terrestre discendere, tra le 
attività del nostro mare tempestoso. Perché, ve lo assicuro, se non si fa 
bollire, non si può chiamare il nostro lavoro cottura ma soltanto 
digestione.» 
Segnaleremo anche una piccola decorazione, posta accanto al fuoco di 
ruota e scolpita alla destra dello stesso portico e che G. Durand ritiene che 
sia una replica del settimo medaglione di Parigi. Ecco come egli ce lo 
presenta : 
«I signori Jourdain e Duval avevano chiamato Incostanza il vizio opposto 
alla Perseveranza; ma ci sembra che la parola Aposta sia, proposta dall'abate 
Roze sia più adatta al soggetto rappresentato. Si tratta d'un personaggio dal 
capo scoperto, imberbe e con la tonsura, quindi chierico o monaco, che 
indossa un vestito, munito di cappuccio, lungo fino a mezza gamba; questo 
vestito non è diverso da quello indossato dal chierico del gruppo della 
Collera tranne che per la cintura con cui questo è cinto. Gettando accanto a 
sé le brache e le calzature, una specie di stivaletti, sembra che si stia 
allontanando da una bella piccola chiesa, che si vede sullo sfondo, dalle 
finestre lunghe e strette, dal campanile cilindrico e in aggetto (tav. 
XXXIV.» In una nota, Durand aggiunge: «Sul gran portale di Notre-Dame 
de Paris, l'Apostata lascia i suoi vestiti nella chiesa stessa; e sulla vetrata 
della stessa cattedrale, è raffigurato fuori dalla chiesa nell'atteggiamento di 
chi fugge. A Chartres è completamente spogliato e ha indosso solo una 
camicia. Ruskin nota che il pazzo infedele è sempre raffigurato a piedi nudi, 
nelle miniature del XII e XIII secolo.» 
Da parte nostra non troviamo alcuna correlazione tra il soggetto di Parigi 
  
109 
e quello d'Amiens. Mentre quello simboleggia l'inizio dell'Opera, questo, al 
contrario, ne indica la fine. La chiesa è piuttosto un athanor, ed il suo 
campanile, innalzato a dispetto delle più elementari regole d'architettura, è il 
forno segreto che contiene l'uovo filosofico. Questo forno ha delle aperture 
attraverso le quali l'artigiano osserva le fasi del lavoro. Inoltre è stato 
dimenticato un particolare importante e molto caratteristico: intendiamo 
cioè quell'arco del basamento che appare vuoto. Ora, è difficile ammettere 
che una chiesa possa essere costruita su volte apparenti tanto da sembrare 
che poggi su quattro piedi. Ed è tanto più azzardato scambiare per un vestito 
la cosa informe e floscia che l'artista indica col dito. Tutti questi motivi ci 
hanno indotto a pensare che il motivo di Amiens facesse parte del 
simbolismo ermetico e che rappresentasse la cottura e l'apparecchio ad hoc. 
L'alchimista che abbia tolto le calzature indica abbastanza bene fino a che 
punto si deve essere prudenti e quanto ci si deve preoccupare del silenzio in 
quest'operazione segreta. Il vestito leggero, poi, indossato dall'artigiano nel 
bassorilievo di Chartres, si giustifica col calore emanato dal forno. Infatti al 
quarto stadio di fuoco, seguendo la via secca, è necessario mantenere una 
temperatura vicina ai 1200°, temperatura necessaria anche nella proiezione. 
Anche i moderni operai dell'industria metallurgica sono vestiti allo stesso 
modo sommario del soffiatore di Chartres. Saremmo senz'altro felici di 
conoscere la ragione per cui gli apostati proverebbero il bisogno di 
spogliarsi mentre s'allontanano dalla chiesa. È proprio questa spiegazione 
che avremmo voluto ci fosse data, a sostegno e spiegazione della tesi 
proposta dagli autori già citati. 
Abbiamo visto che anche a Notre-Dame de Paris l'athanor assume 
l'aspetto d'una torricella, innalzata su delle volte. È chiaro che non lo si 
poteva riprodurre, esotericamente, eguale a quello esistente in laboratorio. 
Ci si limitò, perciò, a dargli una forma architettonica, senza però abolire 
tutte le caratteristiche, quelle cioè capaci di svelare la sua vera destinazione. 
Si riconoscono le parti costituenti il forno alchemico: ceneriera, torre e 
calotta. Del resto quelli che hanno consultato le stampe antiche, — ed in 
particolare le tavole della Pyrotechnie, inserite da Jean Liébaut nel suo 
trattato* (* Vedi Jean Liébaut, Quatre Livres des Secrets de Médecine et de 
la Philosophie Chimique, Parigi, Jacques du Puys, 1579, pp. 17a e 19°.), — 
non si potranno sbagliare. I forni sono raffigurati simili a dei torrioni con i 
loro spalti, i loro merli, le loro feritoie. Alcuni insiemi di questi strumenti 
finiscono col prendere l'aspetto di edifici o di piccole fortezze dalle quali 
sporgono i colli degli alambicchi e delle storte. 
 In un quadrifoglio incastrato nello stipite destro del gran portico, 
ritroviamo l'allegoria del gallo e della volpe, cara a Basilio Valentino. Il 
  
110 
gallo è appollaiato su di un ramo di quercia e la volpe cerca di raggiungerlo 
(tav. XXXV). I profani vi vedono l'argomento di una favola popolare nel 
medioevo, che sarebbe, secondo Jourdain e Duval, l'antenata di quella del 
corvo e della volpe. «Ma, aggiunge G. Durand, non si vedono i cani, che 
sono il completamento della favola.» Questo particolare indicativo non 
sembra che abbia risvegliato l'attenzione degli autori sul significato occulto 
del simbolo. Eppure i nostri avi, traduttori esatti e meticolosi, non avrebbero 
certo trala- sciato di raffigurare questi altri protagonisti se si fosse trattato 
d'una scena nata da una favola. 
Forse sarebbe utile qui ampliare il significato dell'immagine, favorendo 
cosi i figli della scienza, nostri fratelli, più di quanto non abbiamo fatto per 
lo stesso emblema scolpito nel portico di Parigi. Senza dubbio spiegheremo 
più in là la stretta correlazione che c'è tra il gallo e la quercia, relazione che 
ha la sua analogia nel legame familiare; perché il figlio è unito al proprio 
padre come il gallo lo è all'albero. Per il momento, diremo soltanto che il 
gallo e la volpe non sono altro che lo stesso geroglifico che abbraccia i due 
stati fisici distinti della stessa materia. Quello che appare per prima è il 
gallo, o parte volatile, quindi la parte vivente, attiva, piena di movimento, 
estratta dal soggetto, che ha per emblema la quercia. Si tratta della nostra 
famosa sorgente, la cui acqua scorre alla base dell'albero sacro, tanto 
venerato dai Druidi, questa sorgente è stata chiamata dagli antichi filosofi 
Mercurio, sebbene essa non abbia, esteriormente, niente in comune con il 
volgare argento vivo. Perché l'acqua di cui abbiamo bisogno è secca, non 
bagna le mani e sgorga dalla roccia sotto i colpi della verga di Aaron. 
Questo è il significato alchemico del gallo, emblema di Mercurio presso i 
pagani e della resurrezione presso i cristiani. Questo gallo, sebbene volatile, 
può diventare la Fenice. Ma, prima, deve assumere lo stato di fissità 
provvisoria, indicata dal simbolo della volpe, la nostra volpe ermetica. 
Prima d'iniziare la pratica, è importante sapere che il mercurio contiene in 
sé tutto ciò che è necessario alla lavorazione. «Sia benedetto l'Altissimo, 
esclama Geber, per aver creato questo Mercurio dotandolo d'una natura tale 
che a lei nulla resiste! Perché, senza d'esso gli alchimisti avrebbero un 
bell'affannarsi, tutto il loro lavoro diventerebbe inutile.» Ed è l'unica 
materia di cui abbiamo bisogno. Infatti, quest'acqua secca, sebbene 
interamente volatile, può, se si scopre il modo per farla rimanere più a lungo 
sul fuoco, diventare abbastanza fissa da resistere a quel grado di calore che, 
invece normalmente, sarebbe stato sufficiente a farla evaporare tutta. Essa, 
allora, cambia simbolo, e la sua qualità di pesante le fa assumere, per 
rappresentare la nuova natura, l'emblema della volpe. L'acqua è diventata 
terra e il mercurio zolfo. Però questa terra, malgrado il bei colore acquistato 
  
111 
con il lungo contatto col fuoco, non servirebbe a niente se restasse nella sua 
forma secca; un vecchio assioma c'insegna che ogni tintura secca, nella sua 
siccità, è inutile; si deve quindi disciogliere questa terra o questo sale nella 
stessa acqua dalla quale è nato, o, ciò che è lo stesso, nel proprio sangue, 
perché diventi nuovamente volatile, cosicché la volpe riprenda la struttura, 
le ali e la coda del gallo. Con un'operazione simile alla precedente, 
l'amalgama verrà nuovamente coagulato, lotterà ancora contro la tirannia 
del fuoco, ma questa volta nella fusione e non più a causa della propria 
qualità secca. Cosi nascerà la prima pietra, ne completamente fissa ne 
completamente volatile epperò abbastanza resistente al fuoco, assai 
penetrante e facilmente fusibile, proprietà, queste, che dovrete aumentare 
per mezzo d'una terza ripetizione della stessa manipolazione. Allora il 
gallo, attributo di san Pietro, pietra vera e fluente sulla quale riposa 
l'edificio cristiano, il gallo, dunque, avrà cantato tre volte. Perché è proprio 
lui, il primo Apostolo, che de- tiene le due chiavi incrociate della soluzione 
e della coagulazione; è lui il simbolo della pietra volatile, resa fissa e densa 
dal fuoco, che la fa precipitare. San Pietro, nessuno l'ignora, fu crocifisso a 
testa in giù... 
Segnaleremo ora due bassorilievi assai interessanti, posti tra le belle 
decorazioni del portale nord, o di Saint-Firmin, occupato quasi interamente 
dallo zodiaco e dalle corrispondenti scene campestri o familiari. Il primo 
bassorilievo rappresenta una cittadella, la cui porta, massiccia e sprangata, è 
fiancheggiata da torri merlate ira le quali si trovano due piani di costruzioni; 
il basamento è ornato da uno spiraglio munito di grata. 
È forse il simbolo dell'esoterismo filosofico, sociale, morale e religioso 
che viene svelato e trattato negli altri centoquindici quadrifogli? O forse 
dovremmo vedere in questo soggetto del 1225, la visualiz- zazione dell'idea 
della Fortezza alchemica, idea ripresa e modificata da Khunrath nel 1609? 
Si tratta forse del Palazzo, misterioso e sbarrato, del re della nostra Arte, e 
del quale parlano Basilio Valentino e Filalete? Comunque stiano le cose, si 
tratti di una cittadella o d'una dimora regale, l'edifìcio, d'aspetto imponente e 
dissuasivo, da una reale impressione di forza e d'inespugnabilità. Costruito 
per conservare qualche tesoro o per raccogliere qualche importante segreto, 
ci appare cosi impenetrabile che solo possedendo la chiave delle poderose 
serrature, che lo preservano da ogni effrazione, si può pensare di entrarvi. 
Ha contemporaneamente l'aspetto di prigione e di caverna e dall'uscio 
promana qualche cosa di sinistro, di terribile che fa pensare all'ingresso del 
Tartaro: 
Lasciate ogni speranza voi ch'entrate. 
  
112 
Il secondo geroglifico, posto immediatamente al di sotto del precedente, 
ci mostra degli alberi morti, dai rami nodosi, torti ed avviticchiati tra loro, 
sotto un firmamento consunto, ma in cui si possono ancora distinguere le 
immagini del sole, della luna, e di alcune stelle (tav. XXXVI). 
Questo soggetto si riferisce alle materie prime della nostra Arte, pianeti 
metallici, di cui i Filosofi dicono che la morte è stata causata dal fuoco, e 
l'inerzia dalla fusione alla quale sono stati sottoposti, essi sono ormai privi 
di potere vegetativo, come lo sono gli alberi durante l'inverno. 
Per questa ragione i Maestri ci hanno tante volte raccomandato di 
rincrudire i metalli, fornendo loro, con la forma fluida, l'agente specifico 
ch'essi hanno perduto nella riduzione metallurgica. Ma dove si può trovare 
questo agente? È il grande mistero che più volte abbiamo avvicinato nel 
corso di questa ricerca, accostandoci a lui qua e là secondo i vari emblemi 
affinchè solo il ricercatore perspicace possa riconoscere le qualità ed 
identificarne la sostanza. Non abbiamo voluto seguire il metodo antico, 
secondo il quale si forniva un'indicazione esatta, esprimendola con una 
parabola, ma accompagnata da una o parecchie aggiunte speciose o 
falsificate, allo scopo di sviare il lettore incapace di separare il grano buono 
dal loglio. Certo questo lavoro può essere discusso e criticato, poiché è più 
difficile di quanto si creda a prima vista; ma non pensiamo che ci si 
potrebbe accusare d'aver scritto una sola menzogna. Dice il proverbio che 
non tutte le verità si possono dire; noi crediamo, a scapito del proverbio, che 
si può farle capire servendosi di qualche sottigliezza della lingua. «La nostra 
Arte è interamente cabalistica» diceva un tempo Artephius; infatti la cabala 
ci è stata sempre di grande aiuto. Essa ci ha permesso, senza truccare la 
verità, senza snaturare l'espressione, senza falsificare la Scienza e senza 
essere spergiuri, di dire molte cose che sarebbero inutilmente cercate nei 
libri dei nostri predecessori. Talvolta davanti all'impossibilità, nella quale ci 
troviamo, di spingerci più in là senza violare il nostro giuramento, abbiamo 
preferito mantenere il silenzio ed il mutismo anziché fare allusioni non vere 
o abbandonarci ad un eccesso di confidenza. 
Anche qui, davanti al Segreto dei Segreti, davanti a quel Verbum 
dimissum già menzionato, potremmo aggiungere soltanto che esso fu 
confidato da Gesù ai suoi Apostoli, secondo le testimonianze di san Paolo* 
(* Saint Paul, Epìtre aux Colossiens, cap. I, vv. 25 e 26.): 
 «Io sono stato fatto ministro della chiesa per volontà di Dio, il quale mi 
ha inviato a voi per compiere la SUA PAROLA. Cioè il SEGRETO che è 
rimasto nascosto sempre ed in ogni età, ma che ora Egli rivela a coloro che 
giudica degni.» Cosa possiamo dire, se non riportare la testimonianza dei 
grandi maestri che, anch'essi, hanno tentato di spiegarlo? «Il Caos metallico 
  
113 
prodotto dalla natura contiene in sé tutti i metalli ma non è un metallo. 
Contiene oro, argento e mercurio, ep- pure non è oro ne argento ne 
mercurio* (* Le Psautier d'Hermophile, sta nei Traités de la Transmutation 
des Metaux. Manoscritto anonimo del XVIII secolo, strofa XXV.)». Questo 
testo è chiaro; ma se preferite il linguaggio simbolico ecco un esempio tratto 
da Haymon* (*Haymon, Epistola de Lapidibus Philosophicis. Trattato 192, 
t. VI del Theatrum Chemicum. Argentorati, 1613.) che ci dice: 
«Per ottenere il primo agente, si deve andare nella parte po steriore del 
mondo, là dove si sente brontolare il tuono, soffiare il vento, cadere la 
grandine e la pioggia; là si potrà trovare la cosa se la si cerca.»  
 Tutte le descrizioni che ci hanno lasciato i Filosofi, circa il loro soggetto, 
o materia prima che contiene l'agente indispensabile, sono molto confuse ed 
assai misteriose. Eccone qualcuna scelta tra le migliori. 
L'autore del commento sulla Lumière sortant des Ténèbres, scrive a pag. 
108: «L'essenza nella quale si trova lo spirito che noi cerchiamo è innestata 
ed impressa in esso, anche se con un aspetto e delle caratteristiche 
imperfette; la stessa cosa è detta da Ripleus Anglois all'inizio delle sue 
Douze Portes; e Aegidius de Vadis, nel suo Dialogue de la Nature, mostra 
chiaramente e come se fosse inciso in lettere d'oro che in questo mondo è 
rimasta una porzione di questo Caos primitivo, nota ma disprezzata da tutti, 
e che è venduta pubblicamente.» Lo stesso autore dice ancora, a pag. 263, 
che « questo soggetto si trova in parecchi luoghi ed in ognuno dei tre regni; 
ma se consideriamo le possibilità della natura è certo che la sola natura 
metallica deve essere aiutata dalla natura e con la natura; quindi dobbiamo 
cercare il soggetto, adatto alla nostra arte, soltanto nel regno minerale, nel 
quale risiede lo sperma metallico.» 
A sua volta Nicolas Valois* (* Oeuvres de N. Grosparmy et Nicolas 
Valois, ms. già citato, p. 140.) ci dice: «Esiste una pietra dalle grandi virtù, 
che è chiamata pietra ma non è una pietra, è minerale vegetale e minerale, si 
trova in tutti i luoghi ed in ogni tempo, presso qualsiasi persona.» 
Anche Flamel* (* Nicolas Flamel, Originai du Désir dèstre, o Thésor de 
Philosophie, Parigi, Hulpeau, 1629, p. 144.) scrive: «C'è una pietra occulta, 
nascosta e sepolta profondamente sotto una sorgente, essa è vile, povera e 
senza nessun valore; ed è coperta d'escrementi e di sterco; ad essa, sebbene 
sia sempre la stessa, vengono dati parecchi nomi diversi. Il Saggio Morien 
dice che questa pietra, che non è pietra, è animata perché ha la virtù di 
procreare e di generare. Questa pietra è tenera, ed ha la sua origine in 
Saturno o in Marte, Sole e Venere; e se essa è Marte, Sole e Venere... » 
Le Breton* (* Le Breton, Clefs de la Philosophie Spagyrique. Parigi, 
Jombert, 1722, p. 240.) dice: «C'è un minerale, noto ai veri Sapienti, che nei 
  
114 
loro 
scritti 
lo 
nascondono 
sotto 
diversi 
nomi, 
esso 
contiene 
abbondantemente il fisso e il volatile.» 
Un anonimo* (* La Clef du Cabinet hermétique, ms. già citato, p. 10.) 
scrive: «I Filosofi hanno avuto ben ragione di nascondere questo mistero 
agli occhi di coloro che apprezzano le cose soltanto per l’uso ch'essi ne 
fanno; perché se costoro conoscessero, o se fosse loro apertamente svelata 
la Materia, che Dio ha voluto nascondere nelle cose che a loro sembrano 
utili, essi non la stimerebbero più.» Questo brano è analogo ad un altro, 
tratto dall’Imitation* (* Imitatìon de Jésus-Christ, libro II, cap. 1, v. 6.) con 
il quale chiuderemo la raccolta di queste citazioni astruse: «Colui che stima 
le cose per ciò ch'esse valgono, e non giudica secondo il merito o la stima 
degli uomini, costui possiede la vera Saggezza.» 
Torniamo alla facciata d'Amiens. 
L'anonimo maestro che scolpì i medaglioni del portico della Vergine 
Madre, ha interpretato in maniera assai curiosa, la condensazione dello 
spirito universale; un Adepto contempla il flusso di rugiada celeste che 
cade su di una massa informe, scambiata da molti autori per un vello. Senza 
infirmare quest'opinione, è altrettanto verosimile interpretare quella forma 
come quella d'un corpo diverso, come il minerale indicato col nome di 
Magnesia o di Calamità filosofica. Si può notare che quest'acqua cade 
soltanto sul soggetto considerato, cosa, questa, che conferma la 
considerazione che questo corpo nasconda in sé una virtù attrattiva, che 
sarebbe certo assai importante cercare distabilire (tav. XXXVII). 
Crediamo che sia questo il luogo per correggere alcuni errori commessi a 
proposito d'un vegetale simbolico, che, preso alla lettera da alcuni soffiatori 
ignoranti, contribuì grandemente a gettare il discredito sull'alchimia ed il 
ridicolo sui suoi partigiani. Vogliamo parlare del Nostoc. Questa pianta è un 
criptogamo, nota a tutti i contadini, la si trova dappertutto, in campagna, sia 
sull'erba, sia sul terreno umido, nei campi, lungo i sentieri o ai margini dei 
boschi. In primavera, di buon mattino, se ne trovano di voluminose, gonfie 
di rugiada notturna. Gelatinose, e tremolanti, — da cui deriva il loro nome 
di tremelle, — sono per lo più verdastre e si seccano cosi rapidamente sotto 
l'azione dei raggi solari, che dopo qualche ora è impossibile ritrovarne le 
tracce sul posto stesso su cui poche ore prima erano sparse. La 
combinazione di tutti questi caratteri differenti, — improvvisa apparizione, 
assorbimento d'acqua e rigonfiamento, colore verde, consistenza molle e 
scivolosa, — ha permesso ai Filosofi di prendere quest'alga come segno 
geroglifico della loro materia. Ed è certo un ammasso di questo tipo, 
simbolo della Magnesia minerale dei Saggi, che nel quadrifoglio di Amiens 
è scolpito mentre assorte la rugiada celeste. Tralasceremo i numerosi nomi 
  
115 
dati al nostoc e che nelle intenzioni dei Maestri indicavano solo il loro 
principio minerale: Arca celeste, Sputo di Luna, Burro di terra, Grasso di 
rugiada, Vetriolo vegetale, Flos Coeli, ecc. a seconda che la considerassero 
come ricettacolo dello Spirito universale o come materia terrestre evaporata 
dal centro allo stato di vapore, e poi coagulata per raffreddamento al 
contatto dell'aria. 
Questi strani nomi, che pure hanno la loro ragion d'essere, hanno fatto 
dimenticare il significato reale ed iniziatico del Nostoc. Questa parola 
deriva dal greco …., ……, e corrisponde al latino nox, noctis, notte. Si 
tratta, dunque, d'una cosa che nasce di notte, ha bisogno della notte per 
svilupparsi, e può essere lavorata soltanto di notte. In questo modo il nostro 
soggetto, è stato mirabilmente nascosto agli sguardi profani, sebbene possa 
essere facilmente individuato e lavorato da coloro che hanno un'esatta 
conoscenza delle leggi naturali. Ma quante poche persone riflettono, ahimè! 
tutte le altre si limitano ad un ragionamento superficiale! 
Vediamo, ci dite, voi che avete tanto arato, che cosa pretendevate di fare 
con i vostri forni accesi, con i vostri numerosi, svariati ed inutili utensili? 
Speravate forse di compiere, di sana pianta, una vera e propria creazione? 
— No di certo, perché la facoltà di creare appar- tiene soltanto a Dio, unico 
Creatore. Quindi desideravate provocare, in seno ai vostri materiali, una 
generazione. Ma in questo caso, avete bisogno dell'aiuto della natura, e 
potete star certi che quest'aiuto vi sarà rifiutato se per disgrazia o per 
ignoranza, non ponete la natura in condizione d'applicare le sue leggi. Qual 
è, dunque, la condizione primordiale, essenziale, perché si possa 
manifestare una qualunque generazione? Risponderemo per voi: l'assenza 
totale della benché minima luce solare anche se diffusa o schermata. 
Guardatevi intorno, interrogate la vostra propria natura. Non vedete che, 
nell'uomo e negli animali, la fecondazione e la generazione avvengono, 
grazie alla particolare disposizione degli organi, in una totale oscurità, che 
viene mantenuta fino al giorno della nascita? — È forse in superfìcie, in 
piena luce, — o nelle profondità della terra, — nell'oscurità, — che i semi 
vegetali possono germogliare e riprodursi? È il giorno o la notte, con la sua 
rugiada fecondante, che li alimenta e li rende vitali? Guardate i funghi; non 
nascono, crescono e si sviluppano di notte? E Amiens voi stessi, non è forse 
durante la notte, durante il sonno notturno, che il vostro organismo ripara i 
danni, elimina le sue scorie, riforma le nuove cellule, i nuovi tessuti al posto 
di quelli che la luce del giorno ha bruciato, consunto e distrutto? Ed anche il 
lavoro della digestione, dell'assimilazione e della trasformazione degli 
alimenti in sangue ed in sostanze organiche, si compie nella oscurità. Volete 
fare un esperimento? — Prendete delle uova fecondate, fatele covare in una 
  
116 
stanza ben illuminata; alla fine dell'incubazione tutte le vostre uova 
conterranno degli embrioni morti, più o meno decomposti. Se per caso 
nascerà un pulcino, sarà cieco, malaticcio e non sopravviverà a lungo. Tale 
è la nefasta influenza del sole sul processo della generazione, ma non sulla 
vitalità degli individui già formati. Non crediate, poi, che gli effetti d'una 
legge, fondamentale nella creazione della natura, siano limitati soltanto ai 
regni organici. Anche i minerali, nonostante la loro reazione meno visibile, 
sono sottoposti a questa legge, come i vegetali e gli animali. È abbastanza 
noto che la riproduzione dell'immagine fotografica è basata sulla proprietà 
dei sali d'argento di decomporsi alla luce. Cioè questi sali riprendono il loro 
stato metallico inerte, mentre, nel buio del laboratorio, avevano acquisito 
una qualità attiva, vivente e sensibile. Due gas mescolati, il doro e 
l'idrogeno, conservano la loro integrità finché non sono tenuti nell'oscurità; 
si combinano lentamente alla luce diffusa e con una forte detonazione se 
interviene la luce del sole. Parecchi sali metallici in soluzione, se esposti 
alla luce del giorno, si trasformano o precipitano in un tempo più o meno 
lungo. E cosi il solfato ferroso si muta in solfato ferrico, ecc.... È 
importante, quindi, ricordare che il sole è il devastatore per eccellenza di 
tutte le sostanze troppo giovani, troppo deboli per resistere al suo potere 
igneo. E questo è cosi vero che su quest'azione speciale si è basata una 
terapia per la guarigione di affezioni esterne, la cicatrizzazione rapida di 
piaghe e ferite. Il trattamento fototerapico è stato, quindi, reso possibile dal 
mortale potere dell'astro sulle cellule dei microbi, prima, e sulle cellule 
organiche, poi. 
Ed ora, se vi pare opportuno, lavorate pure di giorno; ma non ci accusate 
se i vostri sforzi terminano soltanto con degli insuccessi. Per quel che ci 
riguarda, noi sappiamo che la dea Iside è la madre di tutte le cose, e che essa 
le porta tutte nel suo seno, e che soltanto lei è la dispensatrice della 
Rivelazione e dell'Iniziazione. Profani, voi che avete occhi per non vedere 
ed orecchie per non udire, a chi indirizzerete le vostre preghiere? Ignorate, 
forse, che si arriva a Gesù solo per intercessione di sua Madre sancta Maria 
ora pro nobis? E, per vostra norma, sappiate che la Vergine è raffigurata 
con i piedi posati sulla falce di luna, sempre vestita di blu, colore simbolico 
dell'astro notturno. Potremo dire molto di più, ma crediamo d'aver detto 
abbastanza. 
Terminiamo, dunque, lo studio dei simboli ermetici originali della 
cattedrale d'Amiens, esaminando, alla sinistra dello stesso portico della 
Vergine-Madre, un piccolo soggetto d'angolo che ci mostra una scena 
d'iniziazione. Il maestro indica a tre suoi discepoli Vostro ermetico, sul 
quale ci siamo dilungati già a lungo, la stella tradizionale che serve di guida 
  
117 
ai Filosofi e indica loro la nascita del figlio del sole (tav. XXXVIII). A 
proposito di questa stella, ricordiamo qui il motto di Nicolas Rollin, 
cancelliere di Filippo il Buono, motto che fu dipinto nel 1447 sul 
rivestimento di piastrelle dell'ospedale di Beaune, di cui egli era il 
fondatore. Questo motto, rappresentato con un rebus, — Sola, — 
manifestava la scienza del suo possessore con il segno caratteristico 
dell'Opera, l'unica, la sola stella. 
  
118 
 
 
 
 
 
BOURGES 
  
119 
I 
Bourges, vecchia città del Berry, silenziosa, calma, raccolta e grigia 
come un chiostro di monastero, fiera a giusto ttiolo di una cattedrale 
mirabile, offre ancora agli amanti del passato alcuni altri edifici altrettanto 
notevoli. Tra questi, il Palazzo Jacques-Coeur e il Palazzo Lallemant sono i 
più puri gioielli della sua meravigliosa corona. 
Non ci soffermeremo molto sul primo palazzo, che un tempo fu un vero 
museo di emblemi ermetici. Su di esso sono passati i vandali. Le sue 
successive destinazioni hanno rovinato la decorazione degli interni, e, se la 
facciata non fosse conservata nel suo primitivo stato, ci sarebbe oggi 
impossibile anche solo immaginare, davanti alle pareti nude, alle sale in 
rovina, alle alte gallerie dalla volta a carena, quale fu, un tempo, la 
magnificenza di questa sontuosa dimora. 
Jacques Coeur, gran tesoriere di Charles VII, la fece costruire nel XV 
secolo, egli ebbe la fama d'essere un Adepto esperto. Infatti David de 
Planis-Campy lo cita, dicendo che possedeva « il prezioso dono della pietra 
da bianco », in altre parole della trasmutazione dei metalli vili in argento. 
Da ciò forse derivò il suo titolo di argentier* (*Tesoriere. In francese argent 
significa argento, soldi, ricchezza N.d.T.). Comunque sia, dobbiamo 
riconoscere che Jacques Coeur fece di tutto per accreditare questa qualità, 
vera o falsa che fosse, di filosofo, mediante il fuoco, mettendo in mostra una 
gran quantità di simboli ben scelti. 
Tutti conoscono lo stemma ed il motto di questo gran personaggio: tre 
cuori formano il centro della leggenda, scritta sotto forma di rebus, A 
vaillans cuers riens impossible* (*Ai cuori coraggiosi niente è impossibile 
(N.d.T.). Massima fiera, traboccante d'energia, che ha un significato assai 
singolare se viene studiata secondo le regole cabalistiche. Infatti, se 
leggiamo cuer con l'ortografia dell'epoca otterremo contemporaneamente: 
1° l'enunciato dello Spirito universale (raggio di luce); 2° il nome volgare 
della materia di base che fu lavorata (il ferro); 3° le tre ripetizioni necessarie 
alla perfezione totale dei due Magisteri (i tre cuers). Siamo quindi convinti 
che Jacques Coeur abbia praticato personalmente l'alchimia, o che, come 
minimo, abbia visto elaborare sotto i propri occhi la pietra da bianco 
  
120 
mediante il ferro «essenzificato» e cotto tre volte. 
Il posto principale, tra i simboli preferiti dal nostro tesoriere, è occupato 
dalla conchiglia di san Giacomo e dal cuore. Queste due immagini sono 
sempre accoppiate o disposte simmetricamente, come si può vedere nei 
motivi centrali dei tondi a quattro lobi delle finestrature, delle balaustre, dei 
pannelli e del picchiotto del portone, ecc.. Senza dubbio c'è, in questo 
dualismo della conchiglia e del cuore, un rebus imposto, riferito al nome del 
proprietario, o alla sua firma stenografica. Però le conchiglie del genere a 
pettine (Pecten Jacoboeus dei naturalisti) sono sempre servite come 
distintivo ai pellegrini di san Giacomo. Essi le portavano sia sul cappello 
(come si può notare su di una statua di Saint-James nell'abbazia di 
Westminster, sia intorno al collo, e sia, infine, fissate sul petto, sempre 
disposte in modo da essere ben visibili. La Merelle de Compostelle (tav. 
XXXIX), (* Merelle o Mareille sono le forme femminili del sostantivo 
mereau (di etimologia sconosciuta), che ha il significato di gettone di 
presenza. La merelle, quindi, è il nome proprio dell'oggetto con cui si gioca 
(un disco, una pietra piatta, un coccio) al gioco che in italiano è detto: 
campana. In particolare, in Francia, la morelle viene giocata, tra l'altro, su 
uno schema disegnato a terra, — avente la forma d'una croce, e diviso in 10 
stazioni. Si parte da un'estremità chiamata Terra e si deve giungere all'altra 
estremità chiamata Cielo; poi si deve tornare indietro. Qui la merelle è 
accoppiata al significato simbolico del pellegrinaggio; ma Fulcanelli, 
servendosi della cabala, va ancora più in là. N.d.T.). sulla quale potremmo 
approfondire parecchie cose, serve, nella simbologia segreta, ad indicare il 
principio Mercurio* (* Il Mercurio è l'acqua benedetta dei Filosofi. Le 
grandi conchiglie, un tempo, servivano a contenere l'acqua benedetta; 
ancora oggi, se ne trovano spesso in molte chiese rurali.) chiamato anche 
Viaggiatore o Pellegrino. Essa è portata misticamente da tutti coloro che 
iniziano il lavoro e cercano di ottenere la stella (compostella). Niente di 
strano, allora, che Jacques Coeur abbia fatto riprodurre, all'ingresso del suo 
palazzo, l’icon peregrini cosi diffusa presso i soffiatori del medioevo. 
Nicolo Flamel non descrive forse parafrasando, nelle sue Figures 
Hiéroglyphiques, il viaggio che intraprese per chiedere, come egli ci dice, 
«al Signore Jacques di Galizia» aiuto, luce e protezione? Agli inizi tutti gli 
alchimisti sono a questo stadio. Devono compiere, col bordone come guida 
e la « merelle » come distintivo, quel lungo e pericoloso viaggio di cui una 
metà è terrestre e l'altra metà marittima. Prima pellegrini, poi piloti.  
La cappella, restaurata ed interamente dipinta, è poco interessante. 
Tranne il soffitto, dalle volte ad ogive incrociate, nel quale una ventina 
d'angeli un po' troppo recenti e che hanno sulla fronte il globo e srotolano 
  
121 
delle scritte, ed una Annunciazione scolpita sul timpano della porta, non 
resta più nulla del simbolismo d'una volta. Occupiamoci, dunque, del pezzo 
più originale del Palazzo. 
Si tratta d'un bei gruppo, scolpito su di un fondo di lampada, che orna la 
stanza cosiddetta del Tesoro. Si dice che rappresenti l'incontro di Tristano e 
Isotta. Noi non contraddiremo questa interpretazione, perché il soggetto non 
cambia assolutamente il significato simbolico che si ricava dalla scultura. 
Questo bei poema medioevale fa parte del ciclo dei romanzi della Tavola 
rotonda, leggende ermetiche tradizionali, innovazioni delle antiche favole 
greche. La leggenda di Tristano e Isotta si riferisce direttamente alla 
trasmissione delle antiche conoscenze scientifiche, nascoste sotto il velo 
d'ingegnose storie fantastiche rese popolari dal genio dei nostri menestrelli 
piccardi (tav. XL). 
Al centro del bassorilievo, sporge uno scrignetto cubico e cavo. posto ai 
piedi d'un albero fronzuto, il cui fogliame nasconde la testa incoronata del 
re Marco. Ai due lati vediamo Tristan de Léonois e Isotta, lui ha un 
copricapo a cercine, lei ha invece una corona, ed è raffigurata mentre la sta 
tenendo con la mano destra. I nostri personaggi sono immaginati nella 
foresta di Morois, su di un folto tappeto di erbe e fiori, ed ambedue 
guardano fissamente la misteriosa pietra scavata che li separa.  
Il mito di Tristano de Léonois è una replica di quello di Teseo. Tristano 
combatte e uccide il Morhout, Teseo il Minotauro. Ritroviamo qui il 
geroglifico della preparazione del Leone verde, — da cui deriva il nome di 
Léonois o Léonnais portato da Tristano, — tale preparazione è insegnata da 
Basilio Valentino mediante la parabola della lotta di due campioni, l’aquila 
e il drago. Questo combattimento singolare dei corpi chimici la cui 
combinazione produce il solvente segreto (e il vaso dell'amalgama), è stato 
l'argomento di moltissime favole profane e d'allegorie sacre. Quella di 
Cadmo che trafigge il serpente contro una quercia; quella di Apollo che 
uccide con le sue frecce il mostro Pitone e di Giasone che uccide il drago 
della Colchide; ed ancora Horus che combatte contro il Tifone del mito di 
Osiride; Ercole che taglia la testa dell'Idra e Perseo che taglia quella della 
Gorgone; e poi san Michele, san Giorgio, san Marcello che abbattono il 
Drago, copie cristiane di Perseo, che a cavallo di Pegaso, uccide il mostro 
che sorveglia Andromeda; ed è anche il combattimento della volpe e del 
gallo, di cui abbiamo già parlato descrivendo i medaglioni di Parigi; quello 
dell'alchimista col drago (Ciliani), della remora e della salamandra (di 
Cyrano Bergerac), del serpente rosso e di quello verde, ecc.... 
Questo solvente poco comune permette il reincrudimento* (*Termine di 
tecnica ermetica che significa rendere crudo, cioè riportare ad uno stadio 
  
122 
anteriore a quello che caratterizza la maturità, retrocedere.) dell'oro naturale, 
il suo ammoirbidimento ed il ritorno allo stato primitivo sotto forma di sale, 
friabile e facilmente fusibile. Questo è il ringiovanimento del re, segnalato 
da tutti gli autori, inizio d'una nuova fase evolutiva, impersonificata, nel 
bassorilievo di cui ci stiamo occupando, da Tristano, nipote del re Marco. 
Infatti, dal punto di vista chimico, lo zio ed il nipote non sono altro che la 
stessa cosa, dello stesso genere e d'origine simile. L'oro perde la propria 
corona, — perdendo il colore, — per un certo periodo di tempo, e se ne 
vede privato finché non è giunto a quel grado di superiorità a cui può essere 
portato dall'arte e dalla natura. Allora eredita una seconda corona, 
«infinitamente più nobile della prima ». come ci assicura Limojon de Saint-
Didier. Per questo vediamo in primo piano, nettamente in rilievo, le 
immagini di Tristano e della regina Isotta, mentre il vecchio re rimane 
nascosto tra il fogliame dell'albero centrale, che nasce dalla pietra come 
l'albero di Jessé nasce dal petto del patriarca. Notiamo ancora che la regina 
è contemporaneamente la sposa del vecchio e del giovane eroe; ciò per 
mantenere la tradizione ermetica che impersonifìca nel re, nella regina e 
nell'amante la triade minerale della Grande Opera. Segnaliamo, infine, un 
particolare d'un certo valore per l'analisi dei simboli. L'albero situato dietro 
Tristano è carico di frutti enormi, — pere o fichi giganteschi, — e cosi 
abbondanti che il fogliame sparisce dietro una tale abbondanza. È una strana 
foresta quella di Mort-Roi* (* Re-morto. In francese Morois e Mort-Roi 
hanno la stessa pronuncia, ma, come si vede, la cabala nasconde dei 
significati preziosi N.d.T.), saremmo proprio portati a confonderla con il 
favoloso e meraviglioso Giardino delle Esperidi. 
 
 
II 
 
Ma il Palazzo Lallemant ci farà soffermare attentamente, assai di più che 
non il Palazzo Jacques-Coeur. Si tratta d'una casa borghese di dimensioni 
modeste e di stile meno antico dell'altro edifìcio, offre però il raro vantaggio 
di presentarsi a noi in perfetto stato di conservazione. Nessuna 
  
123 
restaurazione, nessuna mulilazione gli hanno tolto il bei carattere simbolico 
proveniente dall'abbondante decorazione, composta da temi delicati e 
minuziosi. 
Il corpo di fabbrica, costruito contro una scarpata, ha la base della 
facciata più bassa di circa un piano rispetto al livello del cortile. Questa 
particolare disposizione ha bisogno d'una scala, coperta con volta a tutto 
sesto. Sistema ingegnoso ed originale, che permette l'accesso al cortile 
interno, da cui si accede agli appartamenti. 
Sul pianerottolo, coperto da una volta, all'inizio della scala, il guardiano, 
— del quale dobbiamo lodare la squisita affabilità, — apre una piccola 
porta alla nostra destra. «Questa, ci dice, è la cucina.» È una stanza piuttosto 
grande, scavata sotto il livello del terreno, ma col soffitto basso, e illuminata 
a malapena da una sola finestra, che si sviluppa in larghezza ed ha una 
crociera di pietra. Un piccolo caminetto, poco profondo: questa è la cucina. 
Per convalidare la sua affermazione il cicerone mostra un fondo di lampada, 
posto in un ricasco di archi, in cui è raffigurato un garzone* (* «Clerc» nel 
testo francese; letteralmente: chierico. Ma questa parola è, foneticamente, 
eguale a «clair», chiaro; quindi il significato è per estensione: colui che 
vede chiaro, colui che sa N.d.T.) che stringe il manico d'un pestello. È 
veramente l'immagine d'uno sguattero del XVI secolo? Noi siamo scettici. Il 
nostro sguardo va dal piccolo caminetto, — nel quale si potrebbe a 
malapena arrostire un tacchino, ma che basterebbe a contenere la torre d'un 
athanor, — al bamboccio promosso cuoco, e poi si rivolge alla cucina, cosi 
triste, cosi buia in questa luminosa giornata d'estate... 
Più riflettiamo e meno la spiegazione della guida ci sembra verosimile. 
Questa sala bassa, oscura, resa ancor più lontana dalla sala da pranzo da una 
scala e da un cortile scoperto, questa sala che ha come unica attrezzatura un 
camino stretto, insufficiente, sprovvisto di fondo in ferro forgiato e d'un 
supporto a cremagliera, non potrebbe ospitare, evidentemente, nessuna 
attività culinaria. Ed invece ci sembra proprio la sala adatta per un lavoro 
alchemico, dal quale deve essere esclusa la luce solare, nemica della 
generazione. Quanto allo sguattero, conosciamo troppo bene la cura, la 
coscienza, lo scrupolo d'esattezza col quale lavoravano gli imaigiers* (* 
Scultori N.d.T.) d'un tempo quando traducevano in scultura le loro idee, per 
chiamare pestello lo strumento che questa statua mostra al visitatore. Non 
riusciamo a credere che l'artista abbia dimenticato di rappresentare il 
mortaio, attrezzo che avrebbe completato la raffigurazione. Del resto, solo 
la forma dell'utensile è caratteristica ma ciò che il bamboccio in questione 
tiene in mano è in realtà un matraccio a collo lungo, simile a quelli che 
usano i nostri chimici, e che essi chiamano anche palloni, a causa della loro 
  
124 
pancia sferica. Infine, l'estremità del manico di questo supposto pestello è 
svuotata e tagliata di sbieco, cosa questa che prova proprio che abbiamo a 
che fare con un utensile cavo, sia esso vaso o fiala (tav. XLI). 
Questo vaso indispensabile e tanto misterioso è stato chiamato con molti 
nomi, tutti scelti in modo da distogliere i profani, non solo dalla sua vera 
destinazione ma anche da ciò con cui è fatto. Gli Iniziati ci capiranno e 
sapranno di quale vaso intendiamo parlare. In genere è chiamato uovo 
filosofico e Leone verde. Con la parola uovo, i Saggi vogliono indicare la 
loro amalgama, disposta nel vaso adatto, e pronta a subire le trasformazioni 
che saranno provocate dall'azione del fuoco. In questo senso, è proprio 
come un uovo, perché l'involucro, o il guscio, racchiude in sé il rebis 
filosofale, formato dal bianco e dal rosso secondo una proporzione simile a 
quella dell'uovo degli uccelli. Il secondo epiteto, invece, non è stato mai 
spiegato in nessun testo. Batsdorff, nel suo Filet d'Arìadne, dice che i 
Filosofi hanno chiamato Leone verde il recipiente che serve alla cottura, ma 
senza darne nessuna spiegazione. Il Cosmopolita, insistendo maggiormente 
sulle qualità del vaso e su quanto esso sia necessario nel corso del lavoro, 
afferma che nell'Opera «c'è soltanto questo Leone verde che chiude ed apre 
i sette indissolubili sigilli dei sette spiriti metallici, e che tormenta i corpi 
finché non li abbia completamente perfezionati, a prezzo d'una lunga e 
perseverante pazienza dell'artista». 
Nel manoscritto di G. Aurach* (* Le très précieux Don de Dieu. 
Manoscritto di Georges Aurach, di Strasbourg. scritto ed illustrato di sua 
mano, nell'anno della Salvezza dell'Umanità riscattata, 1415.) vediamo un 
matraccio di vetro pieno per metà d'un liquido verde; l'autore aggiunge che 
tutta l'arte sta nell'ottenere soltanto questo Leone verde e che il nome stesso 
ne indica il colore. È il vetriolo di Basilio Valentino. La terza figura del 
Vello d'oro è quasi identica all'immagine di G. Aurach. Nella prima 
vediamo un filosofo vestito di rosso, col capo coperto da un berretto verde, 
e che indossa un mantello di porpora, mentre mostra con la mano destra un 
matraccio di vetro contenente un liquido verde. Ripley s'avvicina 
maggiormente alla verità quando dichiara: «Un solo corpo immondo entra 
nel nostro magistero; comunemente i Filosofi lo chiamano Leone verde. È il 
mezzo e il modo per unire le tinture tra il sole e la luna.» 
Secondo queste informazioni, è chiaro che il vaso è considerato in due 
modi: per quel che riguarda la materia che lo compone e per la sua forma, 
da un lato come un vaso di natura, dall'altro come vaso dell'arte. Le 
descrizioni, — poche e poco chiare, — che abbiamo riportato, si riferiscono 
alla natura del vaso; una gran quantità di testi, invece ci informano sulla 
forma dell'uovo. Esso può essere, a piacimento, sferico od ovale, purché sia 
  
125 
in vetro bianco, trasparente, ottenuto senza soffiatura. È assolutamente 
necessario che le sue pareti siano d'un certo spessore, per resistere alle 
pressioni interne, ed alcuni autori raccomandano di scegliere, a questo 
scopo, il vetro della Lorena* (*Le parole vetro di Lorena, servivano a 
distinguere, un tempo, il vetro molato dal vetro soffiato. Grazie alla 
molatura, il vetro di Lorena poteva avere delle pareti molto spesse e 
regolari.). II collo, infine, è lungo o corto, secondo le intenzioni dell'artista o 
secondo la sua comodità; l'essenziale è che lo si possa saldare facilmente 
con la lampada da smaltatore. Ma questi particolari pratici sono 
sufficientemente noti, tanto da dispensarci da più ampie spiegazioni. 
Noi vorremmo soprattutto far notare che il laboratorio ed il vaso per 
l'Opera, il luogo nel quale lavora l'Adepto e quello nel quale agisce la 
natura, sono le due cose certe che colpiscono l'iniziato al principio della 
visita e che rendono il Palazzo Lallemant una delle più seducenti e rare 
dimore filosofali. 
Preceduti dalla guida, eccoci adesso nel cortile lastricato. Con pochi 
passi raggiungiamo l'ingresso d'una loggia abbondantemente illuminata da 
un portico formato da tré archi e tutto sesto. È una grande sala, dal soffitto 
sottolineato da grossi travetti. Vi si trovano dei monoliti, delle stele ed altri 
frammenti antichi, che conferiscono al luogo l'aspetto d'un museo 
d'archeologia locale. Ma il nostro interesse è rivolto ad altro, al muro di 
fondo nel quale è incastrato un magnifico bassorilievo in pietra dipinta. 
Esso rappresenta san Cristoforo che depone il piccolo Gesù sulla riva 
rocciosa del famoso torrente ch'essi hanno appena attraversato. In secondo 
piano, un eremita, con la lanterna in pugno, — perché la scena avviene di 
notte, — esce dalla sua capanna e viene verso il Bambino-Re (tav. XLII). 
Ci è capitato spesso di trovare delle belle rappresentazioni di san 
Cristoforo; però nessuna di esse è rimasta cosi aderente alla leggenda come 
questa. Ci sembra, quindi, senza alcun dubbio, che il soggetto di questo 
capolavoro e il testo di Jacques de Voragine contengano lo stesso 
significato ermetico, con, in più, alcuni particolari che non si potrebbero 
trovare altrove. San Cristoforo, perciò, acquista una capitale importanza in 
rapporto all'analogia esistente' tra questo gigante, che porta il Cristo, e la 
materia che porta l'oro (parola greca), che ha quindi lo stesso ruolo che ha 
nell'Opera. Poiché è nostra intenzione essere utili allo studioso sincero e in 
buona fede, spiegheremo subito il significato esoterico, che invece abbiamo 
lasciato da parte quando abbiamo parlato delle statue di san Cristoforo e del 
monolito innalzato sul sagrato di Notre-Dame a Parigi. Ma, volendo farci 
capire ancora meglio, trascriveremo per prima cosa il racconto della 
leggenda riportato da Amédée de Ponthieu* (*Amédée de Ponthieu, 
  
126 
Légendes du Vieux Paris. Parigi, Bachelin-Deflorenne, 1867, p. 106.) 
secondo Jacques de Voragine. Sottolineeremo a bella posta i passaggi e i 
nomi che si riferiscono direttamente al lavoro, alle condizioni ed ai 
materiali, perché ci si possa fermare, riflettere e trame profitto. 
«Prima d'essere cristiano, Cristoforo si chiamava Offerus; era una specie 
di gigante, dalla mente molto ottusa. Quando raggiunse la maggiore età, si 
mise in viaggio dicendo che voleva servire il più gran re della terra. Gli 
consigliarono d'andare alla corte di un re molto potente che fu ben contento 
d'avere un servitore cosi forte. Un giorno il re, sentendo un menestrello 
pronunciare il nome del diavolo, terrorizzato, si fece il segno della croce. — 
Perché fai cosi? chiese subito Cristoforo. — Perché io ho paura del diavolo, 
rispose il rè. — Ma se lo temi, non sei dunque altrettanto potente? Allora io 
voglio servire il diavolo. — Cosi detto, Offerus si allontanò dalla corte. 
«Dopo una lunga marcia alla ricerca di questo potente monarca, vide 
avanzare una grande schiera di cavalieri vestiti di rosso; il loro capo era 
nero e gli disse : — Che cosa desideri? — Io cerco il diavolo per servirlo. 
— Io sono il diavolo, seguimi. — E così Offerus si trovò arruolato tra i 
servitori di Satana. Un giorno, durante una lunga corsa, la schiera infernale 
incontrò una croce sul bordo della strada; il diavolo ordinò di tornare 
indietro. — Perché? chiese Offerus, sempre desideroso d'imparare. — 
Perché io temo l'immagine del Cristo. — Se tu temi l'immagine del Cristo, 
significa che tu sei meno potente di lui; allora io voglio entrare al servizio 
del Cristo. — Offerus, da solo, passò davanti alla croce e continuò la sua 
strada. Incontrò un buon eremita e gli chiese dove avrebbe potuto vedere il 
Cristo. — Dovunque, rispose l'eremita. — Non capisco, disse Offerus, ma 
se dici la verità, quali servizi gli potrebbe rendere un giovanotto robusto e 
sveglio come me? — Bisogna servirlo, rispose l'eremita, con la preghiera, i 
digiuni e le veglie. — Offerus fece una smorfia. — Non c'è un altro modo 
per diventare ben accetto? chiese. — L'eremita comprese con chi aveva a 
che fare e, presolo per mano, lo condusse sulla riva d'un torrente impetuoso, 
che scendeva da un'alta montagna; qui giunto, gli disse: — Tanta povera 
gente che ha attraversato quest'acqua è morta annegata; resta qui, e porta 
sull'altra riva, sulle tue robuste spalle, quelli che tè lo chiederanno. Se farai 
questo per amore di Cristo, egli ti riconoscerà come suo servitore. — 
Volentieri lo farò per amore del Cristo, rispose Offerus. — Quindi si costruì 
una capanna sulla riva e, giorno e notte, trasportò i viaggiatori che glielo 
chiedevano. 
«Una notte, spossato dalla stanchezza, dormiva profondamente; lo 
svegliarono dei colpi bussati alla sua porta, e udì la voce d'un bambino che, 
per tre volte, lo chiamò per nome!. Si alzò, pose il bambino sulle larghe 
  
127 
spalle ed entrò nel torrente. Arrivato nel mezzo del letto, vide che 
improvvisamente il torrente diventava sempre più gonfio e minaccioso, le 
onde s'ingrossavano e si precipitavano contro le sue gambe nerborute per 
rovesciarlo. Egli faceva del suo meglio per resistere, ma il bambino pesava 
come un grosso fardello; allora, nel timore di lasciar cadere il piccolo 
viaggiatore, sradicò un albero per appoggiarsi; ma i flutti s'ingrossarono 
ancora, ed il bambino stava diventando sempre più pesante. Offerus, 
temendo di vederlo morire, alzò la testa verso di lui e gli disse: — Bambino, 
perché diventi cosi pesante? Mi sembra di star portando il mondo. — Il 
bambino rispose : — Non solo tu porti il mondo, ma anche colui che ha 
fatto il mondo. Io sono il Cristo, tuo Dio e tuo padrone. In ricompensa dei 
tuoi buoni servigi, io ti battezzo nel nome di mio Padre, nel mio proprio 
nome ed in quello dello Spirito Santo; d'ora in poi tu ti chiamerai 
Cristoforo. — Da quel giorno, Cristoforo andò viaggiando per il mondo per 
insegnare la parola del Cristo.» 
Questa narrazione è sufficiente per mostrare con quanta fedeltà l'artista 
ha notato e riprodotto anche i più piccoli dettagli della leggenda. Ma ha 
fatto anche di meglio. Dietro ispirazione del sapiente ermetista che gli aveva 
ordinato l'opera* (*Da alcuni documenti conservati negli archivi del 
Palazzo Lallemant, sappiamo che Jean Lallemant faceva parte della 
Confraternita alchemica dei Cavalieri della Tavola rotonda.), lo scultore ha 
raffigurato il gigante, con i piedi ancora in acqua, vestito d'una leggera 
stoffa annodata sulle spalle e stretta da una larga cintura all'altezza 
dell'addome. È proprio questa cintura che conferisce a San Cristoforo il suo 
vero carattere esoterico. Quello che stiamo per dire qui, non si insegna. Ma, 
in più del fatto che, per molte persone, la scienza qui rivelata resta lo stesso 
oscura ed incomprensibile, crediamo anche che, d'altra parte. un libro che 
non insegni nulla sia inutile e vano. Per questo motivo, ci sforzeremo di 
sviscerare il simbolo, per quanto ci è possibile, in modo da mostrare agli 
investigatori dell'occulto il fatto scientifico nascosto dalla propria immagine 
simbolica. 
La cintura di Offerus è trapunta secondo linee incrociate, simili a quelle 
che si vedono sulla superficie del solvente quando è stato preparato 
canonicamente. Questo è il Segno, che tutti i Filosofi riconoscono per 
indicare, esteriormente, la virtù, la perfezione e l'estrema purezza 
intrinseche della loro sostanza mercuriale. Abbiamo già detto, parecchie 
volte, e lo ripetiamo ancora, che tutto il lavoro dell'arte consiste nel 
purificare questo mercurio fino a quando non si sia rivestito del segno 
indicato. Questo segno, gli autori l'hanno chiamato Sigillo di Hermes, Sale 
dei Saggi (Sel sta per Scel * (Nell'antico francese Sel (sale) e Scel (sigillo). 
  
128 
La loro pronuncia è eguale e, come si vede, è simile anche l'ortografia 
N.d.T.)), — cosa questa che getta la confusione nello spirito dei ricercatori, 
— segno e impronta dell'Onnipotente, ed anche sua firma, ed ancora Stella 
dei Magi, Stella polare, ecc. Questa disposizione geometrica sussiste ed 
appare con maggiore definizione quando si è messo a sciogliere l'oro nel 
mercurio, per portarlo al suo stadio primitivo, quello di oro giovane o 
ringiovanito, in una parola di oro bambino. Per questa ragione, il mercurio, 
— fedele servitore e Scel della terra* (* Sigillo N.d.T.), — è chiamato 
Fontana di giovinezza. Quindi i Filosofi si esprimono chiaramente quando 
insegnano che il mercurio, una volta effettuata la soluzione, porta il 
bambino, il Figlio del Sole, il Piccolo Re (Reuccio), come una vera e propria 
madre, perché, in effetti, l'oro, nel suo seno, rinasce. «Il vento, — cioè il 
mercurio alato e volatile, — lo ha portato nel proprio ventre», ci dice Ermes 
nella sua Tavola Smeraldina. Ritroviamo la versione segreta di questa verità 
positiva nella Focaccia dei Re, che è usanza dividere tra i mèmbri della 
famiglia, il giorno dell'Epifania, celebre festa che ricorda la manifestazione 
di Gesù Cristo bambino ai Re Magi e ai Gentili. La Tradizione vuole che i 
Magi siano stati guidati fino alla culla del Salvatore da una stella, che fu, 
per essi, il segno annunciatore, la Buona novella della sua nascita. La nostra 
focaccia è segnata come lo è la stessa materia e contiene nella pasta il 
piccolo bambino popolarmente chiamato bagnante. È il Bambino-Gesù 
portato da Offerus, il servitore o il viaggiatore; è l'oro nel suo bagno, il 
bagnante; è la fava, lo zoccolo, la culla, o la croce d'onore, ed è anche il 
pesce «che nuota nel nostro mare filosofico» secondo l'espressione usata dal 
Cosmopolita* (* Cosmopolite o Nouvelle Lumière chimique. Traile du Sei. 
Parigi, J. d'Houry, 1669,p. 76.). Facciamo notare che, in alcune basiliche 
bizantine, il Cristo, talvolta, era rappresentato come le Sirene, con una coda 
di pesce. Lo si può vedere raffigurato in questo modo anche su di un 
capitello della chiesa di Saint-Brice a Saint-Brisson-sur-Loire (Loiret). Il 
pesce è il geroglifico della pietra dei Filosofi al suo primo stato, perché la 
pietra, come il pesce, nasce nell'acqua e vive nell'acqua. Tra le pitture della 
stufa alchemica, costruita nel 1702 da P.H. Pfau* (* Conservata nel Museo 
di Winterthur, Svizzera), si può vedere un pescatore con la lenza che tira 
fuori dall'acqua un bel pesce. Altre allegorie raccomandano di prenderlo per 
mezzo d'una reticella o di una rete, che sono un'immagine esatta della 
maglia, formata da fili incrociati, schematizzata sulle nostre focacce* (* 
L'espressione popolare avoir de la gaiette equivale a essere fortunato. Chi è 
abbastanza fortunato da trovare la fava della focaccia non ha più bisogno di 
niente; non gli mancherà mai il denaro. Sarà due volte re, per la scienza e 
per la ricchezza.) dell'Epifania. Segnaliamo anche un'altra forma 
  
129 
emblematica più rara, ma non meno luminosa. In una famiglia di amici, 
presso la quale eravamo stati invitati a dividere la focaccia con gli altri, 
vedemmo sulla crosta, e non senza sorpresa, una quercia che allargava i suoi 
rami, al posto delle incisioni a losanga che vengono usate normalmente. Al 
piccolo bagnante era stato sostituito un pesce di porcellana, e questo pesce 
era una sole* (* Sogliola N.d.T.) (dal latino: sol, solis, il sole). Spiegheremo 
tra poco il significato ermetico della quercia, parlando del Vello d'oro. 
Aggiungiamo ancora che il famoso pesce del Cosmopolita, che egli chiama 
Echineis, è l’oursins* (*5 Riccio di mare N.d.T.) (dal latino: echinus), 
l’orsacchiotto, la piccola orsa, costellazione nella quale si trova la stella 
polare. Le impronte di ricci di mare fossili, che si trovano abbondantemente 
in molti terreni, presentano una faccia radiata a forma di stella. Per questo 
Limojon de Saint-Didier raccomanda agli investigatori di regolare la loro 
strada «guardando la stella del nord.» 
 Questo pesce misterioso è il pesce regale per eccellenza; chi lo scopre 
nella sua parte di focaccia è onorato col titolo di re e festeggiato come tale. 
Ora, un tempo, si chiamava pesce regale soltanto il delfino, o lo storione, il 
salmone e la trota perché, si diceva, queste varietà di pesce erano riservate 
alla tavola del re. Ma, in verità, questa denominazione aveva soltanto 
carattere simbolico, perché il figlio maggiore del re, colui che doveva a sua 
volta cingere la corona, aveva il titolo di Delfino, che è il nome d'un pesce, 
e, ancor meglio, d'un pesce regale. Del resto, i pescatori in barca del Mutus 
Liber cercano di prendere, sia con ami e lenze che con la rete, proprio un 
delfino. Altri delfini si possono notare in diversi motivi decorativi del 
Palazzo Lallemant; alla finestra mediana della torretta d'angolo, sul capitello 
d'un pilastro, ed anche sul coronamento d'una credenza, nella cappella. 
L’Ichtus greco delle Catacombe romane non ha altra origine. Infatti, 
Martigny* (* Martigny, Dictionnaire des Antiquités chrétiennes, art. 
Eucharistie, II edizione, p. 291.) riproduce una curiosa pittura delle 
Catacombe, che rappresenta un pesce che nuota tra i flutti portando sul 
dorso un cesto nel quale vi sono dei pani ed un oggetto rosso di forma 
allungata, che potrebbe essere un recipiente colmo di vino. Il cesto portato 
dal pesce è lo stesso geroglifico della focaccia; anche la sua struttura, infatti, 
è eseguita con vimini intrecciati a losanga. Per non dilungarci troppo su 
questi accostamenti, ci accontentiamo di far notare attentamente la cesta di 
Bacco chiamata Cista, portata dalle Cristofore in occasione delle 
processioni dei baccanali e «nelle quali, ci dice Fr. Noèl* (* Fr. Noèl, 
Dictionnaire de la Fable, Parigi, Le Normant, 1801.), era rinchiuso ciò che 
c'era di più misterioso.» 
 
  
130 
 E perfino la pasta di questa focaccia obbedisce alle leggi della sim- 
bologia tradizionale. Questa pasta è una sfoglia* (*3 Sfaldabile, a strati, a 
sfoglie N.d.T.) ed il nostro piccolo bagnante vi è incluso come un 
segnalibro. In questo c'è una strana ed interessante conferma della materia 
rappresentata simbolicamente dalla focaccia dei Re. Sendivogius ci fa 
sapere che il mercurio preparato ha l'aspetto e la forma d'una massa pietrosa 
friabile e feuilletée* (*4 In francese feuilletée deriva da feuillet (foglio) 
N.d.T.). «Se l'osservate bene, dice, noterete che essa è completamente 
sfaldabile.» Infatti, le lamine cristalline, che compongono questa sostanza, 
sono sovrapposte come i fogli d'un libro, per questa ragione è stata chiamata 
terra a foglio, o terra di fogli, libro di fogli, ecc. Perciò vediamo la materia 
prima dell'Opera espressa simbolicamente da un libro ora aperto, ora 
chiuso, secondo ch'essa sia stata lavorata o sia appena estratta dalla miniera. 
Talvolta, quando questo libro è raffigurato chiuso, — indicando cosi la 
sostanza minerale grezza, — non è raro vederlo anche sigillato da sette 
bande; sono il segno delle sette operazioni successive che permettono di 
aprirlo poiché ciascuna di esse spezza uno dei sigilli di chiusura. Tale è il 
Gran Libro della Natura, che racchiude, nelle sue pagine, la rivelazione 
delle scienze profane e quella dei misteri sacri. È un libro dallo stile 
semplice, di facile lettura, a condizione, però, che si sappia dove trovarlo, 
— cosa assai difficile, — e che, soprattutto, lo si sappia aprire, — cosa che 
è ancora più laboriosa. 
Visitiamo adesso l'interno del Palazzo. In fondo al cortile si apre la porta, 
dall'arco ribassato, che da accesso agli appartamenti. Queste sale sono 
ricche di cose assai belle, e gli amanti del nostro Rinascimento vi 
troveranno ampiamente di che soddisfare i loro gusti. Attraversiamo la sala 
da pranzo, il cui soffitto a cassettoni e l'alto caminetto, istoriato con le 
insegne di Luigi XII e di Anna di Bretagna, sono delle vere meraviglie, ed 
entriamo nella cappella. 
Si tratta d'un vero gioiello, cesellato ed arabescato con amore da artisti 
veramente ammirevoli; questa piccola stanza si sviluppa in lunghezza 
piuttosto che in larghezza e, tranne la finestra trifora in puro stile ogivale, 
non si può dire che sia una vera cappella. Tutta la decorazione, infatti, è 
profana, tutti i motivi che la ornano sono presi in prestito alla scienza 
ermetica. Un superbo bassorilievo dipinto, eseguito, con lo stesso stile del 
san Cristoforo della loggia, ha per argomento il mito pagano del Vello 
d'oro. I cassettoni del soffitto servono da cornice a numerose figure 
geroglifiche. Una bella nicchia istoriata del XVI secolo propone un enigma 
alchemico. Non c'è una scena religiosa, non un versetto d'un salmo, non una 
parabola evangelica, nient'altro che il verbo misterioso dell'Arte 
  
131 
sacerdotale... È possibile che sia stata celebrata la Messa in questa stanza, 
dai paramenti cosi poco ortodossi, e che è, invece, tanto propizia, con la sua 
mistica intimità, alla meditazione, alle letture, oppure alla preghiera del 
Filosofo? — — Cappella, studio o oratorio? Noi poniamo la domanda senza 
dare una risposta. 
Il bassorilievo del Vello d'oro, è la prima cosa che si nota, entrando: si 
tratta d'un bellissimo paesaggio in pietra, messo in risalto dal colore, ma 
poco illuminato, pieno di curiosi dettagli più difficili da studiare adesso che 
la patina del tempo li rende di diffìcile interpretazione. Al centro d'un 
anfiteatro roccioso, ricco di muschio e dalle pareti verticali, si alza una 
foresta di tronchi rugosi e ricchi di fogliame; l'essenza principale di questo 
bosco è la quercia. Alcune radure lasciano intravedere diversi animali, ma è 
malagevole riconoscerli, — c'è un dromedario, un bue o una vacca, una rana 
sulla sommità d'una roccia, ecc., — essi animano l'aspetto selvaggio e poco 
accogliente del luogo. Dal terreno erboso nascono dei fiori e delle canne del 
genere phragmites. A destra, la spoglia dell'ariete: essa è posata su di una 
roccia e sorvegliata da un drago, il cui profilo minaccioso si staglia contro il 
cielo. Anche Giasone era raffigurato ai piedi d'una quercia, ma questo pezzo 
della composizione, essendo certamente a tutto tondo e quindi poco 
aderente, si è staccato dall'insieme (tav. XLIII). 
La favola del Vello d'oro è un enigma completo del lavoro ermetico che 
deve terminare con la Pietra Filosofale* (* Vedi Alchimie, op. cit.). Nella 
lingua degli Adepti, si chiama Vello d'oro la materia preparata per l'Opera, e 
lo stesso nome viene dato anche al risultato finale. Cosa, questa, assai 
esatta, perché queste sostanze si differenziano solo per purezza, fissità e 
maturità. Pietra dei Filosofi e Pietra Filosofale sono dunque due cose simili, 
per quel che riguarda la specie e l'origine, ma la prima è cruda, mentre la 
seconda, che deriva dall'altra, è perfettamente cotta e digerita. I poeti greci 
ci raccontano che «Zeus fu cosi contento del sacrifìcio fatto in suo onore da 
Frisso che volle che tutti quelli che avessero posseduto questo vello 
vivessero nell'abbondanza finché lo conservavano presso di sé, e che, però, 
fosse permesso a tutti di tentare di conquistarlo.» Si può essere certi, senza 
paura di sbagliare, che quelli che approfittano di quest'autorizzazione non 
sono affatto numerosi. E non perché il compito sia impossibile ne 
particolarmente pericoloso, — perché tutti quelli che conoscono il drago 
sanno 
anche 
come 
vincerlo, 
— 
ma 
la 
grossa 
difficoltà 
sta 
nell'interpretazione del simbolismo. In che modo si potrebbe stabilire una 
concordanza soddisfacente fra tante immagini diverse, fra tanti testi 
contraddittori? Eppure è il solo mezzo a nostra disposizione per riconoscere 
la dirczione giusta tra tutti gli altri sentieri senza sbocco, vicoli ciechi, 
  
132 
insuperabili, che ci vengono offerti e che tentano il neofìto impaziente di 
avanzare. Per questo non ci stancheremo mai d'esortare i discepoli a con 
vergere i loro sforzi verso la soluzione di questo punto oscuro, sebbene 
materiale e tangibile, vero e proprio asse intorno al quale ruotano tutte le 
combinazioni simboliche che stiamo studiando. 
 In questo caso, la verità ci appare nascosta da due immagini distinte, 
quella della quercia e quella dell'ariete, le quali rappresentano, come 
abbiamo appena detto, nient'altro che la medesima cosa sotto due aspetti 
differenti. Infatti, la quercia è sempre stata scelta, dagli autori antichi, per 
indicare il nome volgare del soggetto iniziale, come lo si trova in miniera. I 
Filosofi ci danno le notizie necessario su questa materia, solo con 
approssimazione, l'equivalente della quale corrisponde alla quercia. La frase 
di cui ci stiamo servendo può parere equivoca; ce ne dispiace, ma non si 
potrebbe dire di più senza oltrepassare certi limiti. Soltanto gli iniziati al 
linguaggio degli dèi capiranno senza sforzo, perché essi posseggono le 
chiavi che aprono tutte le porte, sia quelle della scienza che quelle della 
religione. Ma per alcuni presunti cabalisti, giudei o cristiani che siano, ma 
forniti di pretensione piuttosto che di vera scienza, quanti Tiresia, Talete o 
Melampo esistono, che siano capaci di comprendere le cose? Certamente 
noi non ci prendiamo la briga di scrivere per costoro, le cui combinazioni 
illusorie non approdano a niente di positivo, di solido, di scientifico. 
Lasciamo, dunque, questi dottori della Kabbala nella loro ignoranza e 
torniamo al nostro bassorilievo, caratterizzato, dal punto di vista ermetico, 
dalla quercia. 
Nessuno ignora che la quercia ha sovente sulle sue foglie delle piccole 
escrescenze rotonde e rugose, talvolta bucate da un piccolo foro, e chiamate 
noci di galla (dal latino: galla). Ora, se noi accostiamo tre parole latine e 
della stessa famiglia: galla, Gallia, gallus, abbiamo: galla, Gallia, gallo. Il 
gallo è l'emblema della Gallia e attributo di Mercurio, come dice 
espressamente Jacob Tollius* (*Manuductio ad Coelum chemicum. 
Amstelodami, ap. J. Waesbergios, 1688.); esso infatti è il coronamento dei 
campanili delle chiese francesi, e non senza ragione la Francia è chiamata: 
Figlia primogenita della Chiesa. Non ci resta che un piccolo passo da fare 
per scoprire ciò che i maestri dell'Arte hanno nascosto con tanta cura. 
Continuiamo. Non soltanto la quercia fornisce la galla, ma da anche il 
Kermès, che, nella Gaia Scienza, ha lo stesso significato di Ermes, essendo 
permutanti le consonanti iniziali* (* La permutazione, è ovvio, avviene con 
le parole scritte con la grafia francese; Kermes e Hermès. Cioè tra K e H. 
N.d.T.). Ambedue questi hanno un significato identico, quello di Mercurio, 
Però, mentre la galla indica il nome della materia mercuriale grezza, il 
  
133 
Kermès (in arabo girmiz, che tinge di scarlatto) caratterizza la sostanza 
preparata. È importante non confondere queste cose per non perdersi 
quando si passerà alle prove pratiche. Ricordatevi quindi che il mercurio dei 
Filosofi, cioè la loro materia preparata, deve avere la capacità di tingere, e 
che acquista questa capacità soltanto per mezzo delle prime preparazioni. 
Quanto al soggetto grossolano dell'Opera, alcuni lo chiamano Magnesia 
lunarii; altri, più sinceri, lo chiamano Piombo dei Saggi, Saturno vegetale. 
Filalete, Basilio Valentino, il Cosmopolita lo chiamano Figlio o Bambino di 
Saturno. Con queste differenti denominazioni si riferiscono talvolta alla sua 
proprietà magnetica ed attrattiva nei riguardi dello zolfo, talvolta alla sua 
qualità di fusibilità, alla sua facile liquefazione. Per tutti è la Terra santa 
(Terra sancta); infine questo minerale ha per geroglifico celeste il segno 
astronomico dell’Ariete (Aries). Gala in greco significa latte, ed il mercurio 
è chiamato anche Latte di Vergine (lac virginis). Quindi, fratelli, se seguite 
attentamente quello che abbiamo detto a proposito della galette des Rois* (* 
Focaccia dell'Epifania N.d.T.), e se sapete perché gli Egiziani avevano 
divinizzato il gatto, non avrete più ragione di dubitare del materiale che 
dovrete scegliere; ormai ne conoscerete chiaramente il nome volgare. 
Possederete, allora, quel Caos dei Saggi «nel quale si trovano in potenza 
tutti i segreti occulti», come ci dice Filalete, e che l'artista abile in poco 
tempo sa rendere attivi. Aprite, cioè decomponete questa materia, cercate 
d'isolarne la parte più pura, o la sua anima metallica, secondo l'espressione 
consacrata, ed avrete il Kermes, l'Ermes, il mercurio che tinge, che ha in sé 
l’oro mistico, proprio come san Cristoforo porta Gesù e l'ariete il proprio 
vello. Comprenderete perché il Vello d'oro è appeso ad una quercia, proprio 
come la galla ed il Kermes, e potrete dire, senza essere contro la verità, che 
la vecchia quercia ermetica fa da madre al mercurio segreto. Accostando 
tra di loro leggende e simboli, si farà la luce nel vostro spirito e conoscerete 
cosi la stretta affinità che unisce la quercia all'ariete, san Cristoforo al 
Bambino-Re, il Buon Pastore alla pecorella, copia cristiana dell'Ermes 
erioforo, ecc.... 
Allontanatevi dalla soglia della cappella e ponetevi al centro; alzate gli 
occhi; potrete ammirare una delle più belle collezioni di emblemi che si 
possano trovare* (*A questo soffitto se ne possono paragonare altri due 
inestimabili, ricchi di soggetti ermetici: uno si trova a Dampierre-sur-
Boutonne, anch'esso scolpito, del XVI secolo (vedi Le Dimore Filosofali. 
Roma, Edizioni Mediterranee, 1972); l'altro a Plessis-Bourré, illustrato da 
dipinti del XV secolo (vedi Deux Logis Alchimiques). Il soffitto, composto 
di cassettoni disposti su tre file longitudinali, è sostenuto, nel mezzo della 
luce, da pilastri a pianta quadrata accostati al muro perimetrale, e che hanno 
  
134 
quattro scanalature su ciascuna faccia. 
Il pilastro di destra, rivolto verso l'unica finestra che illumina questa 
piccola stanza, ha tra le sue volute un cranio umano posto su di un sostegno 
di foglie di quercia, ed è provvisto di due ali. Traduzione assai espressiva 
della nuova generazione, nata dalla putrefazione, che segue la morte, la 
quale, a sua volta, sopravviene nei composti quando essi hanno perso la loro 
anima vitale e volatile. La morte del corpo fa apparire un colore blu scuro o 
nero assegnato al Corvo, geroglifico del caput mortuum dell'Opera. Questo 
è il segno e la prima manifestazione della dissoluzione, della separazione 
degli elementi e della futura generazione dello zolfo, principio colorante e 
fìsso dei metalli. Le due ali sono state messe per indicare che, con 
l'abbandono della parte volatile ed acquosa, avviene la sconnessione delle 
parti, e che la coesione è ormai spezzata. Il corpo, mortificato, precipita in 
cenere nera, dall'aspetto di polvere di carbone. Poi con l'azione del fuoco 
intrinseco sviluppato da questa disgregazione, la cenere, calcinata, 
abbandona le proprie impurità grossolane e combustibili; nasce allora un 
sale puro che con la cottura, pian piano, si colora ed assume l'occulta 
potenza del fuoco (tav. XLIV). 
Il capitello di sinistra mostra un vaso decorativo la cui bocca è 
fiancheggiata da due delfini. Un fiore, che sembra uscire dal vaso, sboccia 
con una forma che ricorda quella dei gigli d'araldica. Tutti questi simboli si 
riferiscono al solvente, o mercurio comune dei Filosofi, principio contrario 
allo zolfo, del quale abbiamo già visto l'emblema della sua elaborazione 
sull'altro capitello. 
Nella base di ambedue i capitelli, una larga corona di foglie di quercia, 
traversata verticalmente da un fascio di foglie anch'esse di quercia, 
riproduce il segno grafico corrispondente, nell'arte spagirica, al nome 
volgare della materia. Cosi la corona ed il capitello realizzano il simbolo 
.completo della materia prima, che è anche rappresentata da quel globo, che 
Dio, Gesù e qualche grande sovrano tengono nella loro mano, come 
possiamo vedere in tante raffigurazioni. 
Ma il nostro intento non è quello di analizzare minutamente tutte le 
immagini che decorano il cassettonato di questo soffitto, modello del suo 
genere. L'argomento, assai esteso, avrebbe bisogno di uno studio speciale e 
ci obbligherebbe a delle frequenti ripetizioni. Ci limiteremo quindi a darne 
una rapida descrizione ed a riassumere il significato delle immagini più 
originali. Tra di esse segnaliamo, prima di tutto, il simbolo dello zolfo e 
della sua estrazione dalla materia prima, il cui simbolo grafico è fissato, 
come abbiamo appena visto, su ciascuno dei due pilastri. Si tratta d'una 
sfera armillare deposta su di un fornello ardente, e che ha una notevole 
  
135 
rassomiglianza con una delle incisioni del trattato dell'Azoto. Qui il braciere 
è al posto di Atlante, e quest'immagine del nostro lavoro, già di per sé assai 
istruttiva, ci dispensa da ogni commento. Poco più in là è raffigurato, un 
comune alveare, di paglia, riprodotto con le api tutt'intorno; argomento, 
questo, che è molto spesso usato, specialmente sul forno alchemico di 
Winterthur, Ecco qui, — che decorazione singolare per una cappella! — un 
bambino che urina con un forte zampillo nel suo zoccolo. Più in là, lo stesso 
bambino inginocchiato vicino ad una pila di lingotti appiattiti, tiene un libro 
aperto, mentre ai suoi piedi giace un serpente morto. — Dobbiamo fermarci 
o proseguire? — Esitiamo. Un particolare, che sta nella penembra delle 
modanature, indica il significato del piccolo bassorilievo; sul pezzo più alto 
della pila si vede il sigillo stellato del re mago Salomone. In basso il 
mercurio; in alto l'Assoluto. Procedimento semplice e completo che 
comporta una sola via, esige un'unica materia, ha bisogno d'una sola 
operazione. «Chi sa compiere l'Opera con il solo mercurio ha trovato ciò 
che c'è di più perfetto* (* A questo punto Fulcanelli utilizza il post-scriptum 
della lettera che aveva portato con sé per tanti anni, e che abbiamo già 
riprodotto in extenso, nel 1957, nella nostra seconda prefazione.)» Questo 
almeno è quello che affermano tutti i più celebri autori. L'unione dei due 
triangoli del ferro e dell'acqua, o dello zolfo e del mercurio riuniti in un 
corpo solo, genera l'astro a sei punte, geroglifico dell'Opera per eccellenza e 
della Pietra Filosofale realizzata. A fianco di quest'immagine ce n'è un'altra 
che ci mostra un avambraccio infiammato, la cui mano tiene delle grosse 
castagne o marroni; più in là lo stesso simbolo geroglifico, uscendo da una 
roccia, tiene una torcia accesa; qui, invece, c'è il corno d'Amaltea, 
traboccante di fiori e di frutta, che serve da trespolo ad un francolino o 
pernice, — l'uccello in questione non è ben caratterizzato; ma che 
l'emblema sia una gallina nera o la pernice rossa non cambia nulla al 
significato ermetico espresso. Qui ecco un vaso capovolto, sfuggito per la 
rottura d'un legame, dalle fauci d'un Icone decorativo che lo teneva in 
equilibrio: è una versione originale del solve et coagula di Notre-Dame de 
Paris; poco distante c'è un soggetto poco ortodosso ed alquanto irriverente: 
un bambino che cerca di spezzare sul proprio ginocchio un rosario; più in 
là, è raffigurata una larga conchiglia, la nostra merelle, che tiene fissata su 
di essa e legata per mezzo di alcune bande a spirale, una massa non meglio 
identificata. Il fondo del cassettone che reca quest'immagine, ripete quindici 
volte il simbolo grafico che permette l'esatta identificazione del contenuto 
della conchiglia. Lo stesso segno, — sostituito al nome della materia, — 
appare li vicino, molto più grande, questa volta, e al centro d'una fornace 
ardente. In un'altra figura ritroviamo il bambino, — ci pare che sostenga il 
  
136 
ruolo dell'artista, — con i piedi posti nella concavità dell'ormai nota merelle 
mentre getta davanti a sé delle piccole conchiglie, provenienti, cosi ci 
sembra, dalla grande. Noteremo anche: il libro aperto divorato dal fuoco; la 
colomba con l'aureola, raggiante e fiammeggiante, emblema dello Spirito; 
il corvo igneo appollaiato sul cranio che sta beccando, composizione di 
figure di morte e di putrefazione; l'angelo «che fa girare il mondo» come se 
fosse una trottola, soggetto ripreso e sviluppato in un piccolo libretto 
intitolato: Typus Mundi * (* Typus Mundi in quo ejus Calamitates et 
Pericula nec non Divini, humanique Amorrs antipathia. Emblematice 
proponimtur a RR. C.S.I.A. Antuerpiae. Aoud Joan. Cnobbaert, 1627.) 
opera di alcuni Padri Gesuiti; la calcinazione filosofica, simbolizzata da una 
granata sottoposta all'azione del fuoco in un vaso d'oreficeria, sopra il corpo 
che si calcina si vede la cifra 3 seguita dalla lettera R, che indicano 
all'artista la necessità delle tre ripetizioni dello stesso procedimento, sul 
quale abbiamo più e più volte insistito. Infine l'ultima immagine rappresenta 
il ludus puerorum, spiegato nel Vello d'oro di Trismosin e raffigurato nello 
stesso identico modo: un bambino dal viso ilare gioca col suo cavallo di 
legno, tenendo alta la frusta (tav. XLV). 
Abbiamo terminato l'elenco dei principali emblemi ermetici, scolpiti sul 
soffitto della cappella; chiuderemo l'argomento con l'analisi d'un pezzo assai 
strano e singolarmente raro. 
Scavata nel muro, vicino alla finestra, una piccola nicchia del XVI secolo 
attira gli sguardi sia per la sua bella decorazione che per il mistero 
dell'enigma considerato indecifrabile. Nessuno, ci dice il nostro cicerone, è 
mai riuscito a fornire una spiegazione. Questa lacuna deriva certamente dal 
fatto che nessuno ha capito né quale scopo avessero i simboli di tutta le 
decorazione, né quale scienza si nascondesse sotto quei molteplici 
geroglifici. Il bel bassorilievo del Vello d'oro, che avrebbe potuto essere 
preso come guida, non è stato considerato nel suo vero significato: è restato, 
per tutti, un'opera a carattere mitologico nella quale è lasciato libero corso 
all'immaginazione orientale. Eppure anche questa nicchia reca l'impronta 
alchemica, che, in quest'opera, abbiamo abbondantemente descritto in tutti i 
particolari (tav. XLVI). Infatti sulle lesene che reggono l'architrave di 
questo tempio in miniatura, scopriamo, immediatamente al di sotto dei 
capitelli, gli emblemi consacrati al mercurio filosofale; la «merelle», 
conchiglia di san Giacomo, o acquasantiera, sormontata dalle ali e dal 
tridente attributo del dio marino Nettuno. Si tratta sempre della stessa 
indicazione del principio acqueo e volatile. Il frontone è costituito da una 
grande conchiglia decorativa che serve da basamento a due delfini 
simmetrici e legati, all'estremità, all'asse della composizione. Tré granate 
  
137 
avvolte dalle fiamme completano la decorazione di questa credenza 
simbolica. 
L'enigma è composto da due parole: RERE, RER, che sembra non 
abbiano alcun senso e sono, ambedue, ripetute per tre volte sul fondo 
concavo della nicchia. 
Già in base a questa semplice disposizione, possiamo scoprire 
un'indicazione preziosa, quella delle tre ripetizioni d'una sola ed unica 
tecnica celata sotto la misteriosa espressione RERE, RER. Ora, le tre 
granate ignee del frontone confermano questa tripla azione d'un medesimo 
procedimento, e, poiché esse rappresentano il fuoco corporeo di quel sale 
rosso chiamato zolfo filosofale, noi capiremo facilmente che si deve ripetere 
tre volte la calcinazione di questo corpo per realizzare le tre opere 
filosofìche, secondo la dottrina di Geber. La prima operazione ci procura lo 
Zolfo, o medicina del primo ordine; la seconda operazione, assolutamente 
simile alla prima, ci da l’Elisir, o medicina del secondo ordine, che è 
diversa dallo Zolfo solo per qualità e non per sua natura; infine la terza 
operazione, eseguita come le prime due, ci da la Pietra filosofale, medicina 
del terzo ordine, che contiene in sé tutte le virtù, le qualità e le perfezioni 
dello Zolfo e dell'Elisir moltiplicate in potenza ed in estensione. Se ci viene 
chiesto, ancora, in che cosa consiste e come si esegue questa triplice 
operazione della quale abbiamo appena spiegato i risultati, rinvieremo il 
richiedente al bassorilievo del soffitto, nel quale si può vedere una granata 
che si arrostisce in un certo vaso. 
Ma in qual modo si può decifrare l'enigma delle due parole prive di 
senso? — In un modo molto semplice. RÈ, ablativo latino di res, significa la 
cosa, considerata per quel che riguarda la materia che la compone; poiché la 
parola RERE è l'accostamento di RE, una cosa, e RE, un'altra cosa, 
tradurremo con l'espressione due cose in una, oppure una cosa duplice; così 
RERE sarà l'equivalente di RE BIS. Aprite un dizionario ermetico, sfogliate 
qualsiasi opera che tratti d'alchimia e troverete che la parola REBIS, usata 
frequentemente dai Filosofi, caratterizza il loro compost o amalgama, pronta 
a subire le successive metamorfosi per l'azione del fuoco. Riassumiamo. 
RE, una materia secca, oro filosofico; RE, una materia umida, mercurio 
filosofico; RERE o REBIS, una materia duplice, contemporaneamente 
umida e secca, amalgama di oro e di mercurio filosofico, combinazione che 
ha ricevuto dalla natura e dall'arte una duplice proprietà occulta, equilibrata 
esattamente. 
Vorremmo essere altrettanto chiari nella spiegazione della seconda 
parola RER, ma non ci è permesso di rompere il velo di mistero che la 
ricopre. Nondimeno, per soddisfare, nei limiti del possibile, la legittima 
  
138 
curiosità dei figli dell'arte diremo che queste tré lettere contengono un 
segreto d'importanza capitale che si riferisce al vaso dell'Opera. RER, serve 
a cuocere, ad unire radicalmente ed indissolubilmente, a provocare le 
trasformazioni del compost RERE. Ma come si potrebbero dare indicazioni 
sufficienti senza divenire spergiuro? — Non fidatevi di ciò che dice Basilio 
Valentino nelle sue Douze Clefs, e guardatevi bene dal prendere alla lettera 
le sue parole, quando pretende che «chi possiede la materia troverà ben un 
recipiente in cui cuocerla». Noi, al contrario, affermiamo, — e si può aver 
fiducia nella nostra sincerità, — che sarà impossibile ottenere il benché 
minimo successo nell'Opera se non si conosce perfettamente che cosa sia il 
Vaso dei Filosofi ne con quale materia dev'essere fabbricato. Pontanus 
confessa che prima di conoscere questo recipiente segreto aveva 
ricominciato lo stesso lavoro più di duecento volte, ma senza successo, 
sebbene lavorasse con i materiali adatti e convenienti e secondo il metodo 
giusto. L'artista deve fare da sé il proprio recipiente; è una massima 
dell'arte. Di conseguenza, non iniziate nulla prima d'aver tutto perfettamente 
chiaro su questo guscio dell'uovo, qualificato di secretum secretorum dai 
maestri del medioevo. 
Che cos'è dunque RER? — Abbiamo visto che Re significa una cosa, 
una materia; R, che è la metà di RE, significherà dunque una mezza cosa, 
mezza materia. RER equivale, cioè, ad una materia più metà d'un'altra o 
della sua propria. Notate però che qui non si tratta di proporzioni ma di una 
combinazione chimica indipendente dalle quantità relative. Per farci capire 
meglio, prendiamo un esempio e supponiamo che la materia rappresentata 
da RE sia il realgar o solfuro naturale d'arsenico. R, metà di RE, potrebbe 
essere, dunque, lo zolfo del realgar od il suo arsenico, queste due sostanze 
sono simili, o differenti, a seconda che ci si riferisca allo zolfo e all'arsenico 
separati o combinati nel realgar. In tal modo, RER sarà ottenuto dal realgar 
più lo zolfo, che è considerato il componente per metà del realgar; oppure 
aggiungendo l'arsenico considerato come l'altra metà del medesimo solfuro 
rosso. 
Ancora qualche consiglio; cercate per prima cosa RER, cioè il vaso. In 
seguito saprete facilmente che cos'è RERE. La Sibilla, interrogata sulla 
definizione di Filosofo, rispose: «È colui che sa fare il vetro.» Applicatevi 
dunque a fabbricarlo secondo la nostra arte, senza tener conto dei 
procedimenti dei vetrai. Sarebbe più istruttivo studiare i metodi dei vasai; 
guardate le tavole di Piccolpassi* (* Claudius Popelin, Les Trois Livres de 
l'Ari du Potier, del cavaliere Cipriano Piccolpassi. Parigi, Librairie 
Internationale, 1861.), ne troverete una che rappresenta una colomba le cui 
zampe sono legate ad una pietra. Non dovete forse, secondo l'eccellente 
  
139 
parere di Tollius, cercare e trovare il magistero in una cosa volatile? Ma se 
non avete un vaso per trattenerla, in che modo potrete impedirle di 
evaporare, di svanire senza lasciare il minimo residuo? Fate, quindi, prima il 
vaso, e poi l'amalgama; sigillatelo con cura affinchè nessun vapore possa 
sfuggire; scaldate il tutto secondo le regole dell'arte fino alla calcinazione 
completa. Rimettete la porzione pura della polvere ottenuta nella vostra 
amalgama che sigillerete ancora nello stesso vaso. Ripetete per la terza volta 
e non ci ringraziate. I vostri ringraziamenti devono essere rivolti al 
Creatore. Per noi, che non siamo che un punto di riferimento posto sulla 
grande via della Tradizione esoterica, non reclamiamo nulla, ne ricordo, ne 
riconoscenza, dovete soltanto preoccuparvi per gli altri quanto noi ci siamo 
preoccupati per voi. 
La nostra visita è terminata. Ancora una volta la nostra ammirazione, 
pensosa e muta, interroga questi meravigliosi e sorprendenti paradigmi, il 
cui autore è rimasto per tanto tempo sconosciuto ai nostri. Esiste forse un 
libro scritto da lui? — Niente sembra indicarlo. Senza dubbio, seguendo 
l'esempio dei grandi Adepti del medioevo, preferì affidare alla pietra, 
piuttosto che alla carta, la testimonianza irrefutabile d'una scienza immensa 
della quale possedeva tutti i segreti. Quindi è giusto, è equo che la sua 
memoria resti viva tra noi, che il suo nome esca infine dall'oscurità e brilli, 
come un astro di prima grandezza, nel firmamento ermetico. 
Jean Lallemant, alchimista e cavaliere della Tavola Rotonda, merita di 
prendere posto attorno al santo Graal, e di comunicarsi insieme con Geber 
(Magister magistrorum), con Ruggero Bacone (Doctor admirabilis). 
Eguale, per l'estensione del suo sapere, al poderoso Basilio Valentino, al 
caritatevole Flamel, è superiore ad essi per aver espresso due qualità, 
eminentemente scientifiche e filosofiche, ch'egli portò al più alto grado di 
perfezione: la modestia e la sincerità. 
  
140 
 
 
 
LA CROCE CICLICA 
DI HENDAYE 
  
141 
 
Piccola città di frontiera dei paesi baschi, Hendaye raccoglie le proprie 
casette ai piedi dei primi contrafforti pireneici. È racchiusa tra il verde 
oceano, il lago Bidassoa, lucente e rapido, ed i monti erbosi. La prima 
impressione, a contatto di quel suolo aspro e rude, è abbastanza penosa, 
quasi ostile. Sul mare, all'orizzonte, la punta di Fontarabie, color ocra sotto 
la luce tagliente, sprofonda nelle acque glauche e abbaglianti del golfo e a 
stento riesce a rompere l'austerità naturale d'un luogo selvaggio. Tranne per 
il carattere spagnolo delle proprie case, il tipo e l'idioma dei suoi abitanti, 
l'attrazione tutta particolare d'una recente spiaggia, irta d'orgogliosi palazzi, 
Hendaye non possiede nulla che possa attirare l'attenzione del turista, 
dell'archeologo o dell'artista. 
All'uscita della stazione, un sentiero di campagna costeggia la strada 
ferrata e conduce alla chiesa parrocchiale, posta nel centro della cittadina. 
Le mura nude, affiancate da una massiccia torre, quadrangolare e tronca, si 
elevano su di un sagrato rialzato di qualche gradino e bordato d'alberi dalla 
folta chioma. È un edificio volgare, pesante, rimaneggiato, non interessante. 
Però, vicino al transetto meridionale, si nasconde, sotto il verde fogliame 
del sagrato, una semplice croce in pietra, altrettanto semplice quanto strana. 
Questa croce ornava, un tempo, il cimitero e solo nel 1842 fu messa vicino 
alla chiesa, nel posto che occupa ancor oggi. Almeno questo è quanto ci 
assicurò un vecchio basco, che, per lunghi anni, aveva svolto le funzioni di 
sacrestano. Quanto all'origine di questa croce, non se ne sa nulla e ci è stato 
impossibile raccogliere la benché minima informazione circa l'epoca della 
sua erezione. Tuttavia, basandoci sulla forma del basamento e su quella 
della colonna, pensiamo ch'essa non dovrebbe essere anteriore alla fine del 
XVII secolo o all'inizio del XVIII. Ma quale che sia la sua antichità, la 
croce di Hendaye, con la decorazione del suo basamento, dimostra di essere 
il monumento più singolare del primitivo millenarismo, la più rara 
traduzione simbolica del chiliasmo, che ci sia mai stato dato d'incontrare. Si 
sa che questa dottrina, prima accettata, poi combattuta da Origene, da san 
Dionigi di Alessandria e da san Gerolamo, benché la chiesa non l'abbia mai 
condannata, faceva parte delle tradizioni esoteriche dell'antica filosofia di 
  
142 
Ermes. 
L'ingenuità dei bassorilievi, la loro esecuzione maldestra ci fanno 
pensare che questi emblemi di pietra non sono opera d'un professionista 
dello scalpello e del bulino; ma, lasciando da parte l'estetica, dobbiamo 
riconoscere che l'oscuro artigiano che scolpi queste immagini possedeva 
una scienza profonda e delle reali conoscenze cosmografiche. 
Sul braccio trasversale della croce, — una croce greca, — si nota 
l'iscrizione comune, bizzarramente scolpita in rilievo e su due righe 
parallele, con le parole attaccate le une alle altre; eccole trascritte, 
rispettandone la disposizione: 
 
OCRUXAVES 
 
P E S U N I C A 
 
 Certo, è facile ricostruire la frase ed il significato ben noto: O crux ave 
spes unica. Tuttavia, se noi traducessimo da persone inesperte, non si 
riuscirebbe a comprendere che cosa si dovrebbe desiderare, dal basamento o 
dalla croce, ed una simile invocazione potrebbe sorprendere. In verità, 
dovremmo spingere la disinvoltura e l'ignoranza a tal punto da disprezzare 
le più elementari regole di grammatica; pes, nominativo maschile, vuole 
l'aggettivo unicus, che è dello stesso genere, e non il femminile unica. 
Sembrerebbe dunque che la deformazione della parola spes, speranza, in 
pes, piede, per ablazione della consonante iniziale, sia l'involontario 
risultato d'una assoluta mancanza di pratica presso il nostro scalpellino. Ma 
l'inesperienza può veramente giustificare una simile stranezza? Noi non 
possiamo ammetterlo. Infatti, il paragone tra i motivi eseguiti dalla stessa 
mano e allo stesso modo dimostra l'evidente preoccupazione per una 
normale distribuzione e l'accuratezza per la loro disposizione ed il loro 
equilibrio. Perché l'iscrizione sarebbe stata eseguita con meno scrupoli? Un 
suo attento esame permette di stabilire che i caratteri sono precisi, se non 
eleganti, e che non si accavallano (tav. XLVII). Senza dubbio il nostro 
artigiano li scrisse prima con il gesso o il carbone, e questo schizzo deve 
necessariamente allontanare ogni idea d'un possibile errore sopravvenuto 
durante la lavorazione. Ma poiché esso esiste, bisogna, di conseguenza, che 
questo errore apparente sia, in realtà, voluto. La sola spiegazione che 
possiamo invocare è quella d'un segno messo a bella posta, nascosto sotto 
l'aspetto d'un'inspiegabile esecuzione sbagliata e destinato quindi a 
risvegliare la curiosità dell'osservatore. Diremo, dunque, che secondo noi 
l'autore scientemente e volontariamente dispose in quel modo l'epigrafe di 
  
143 
questa opera che ci colpisce. 
Lo studio del piedistallo ci aveva già illuminato, e sappiamo già in che 
modo, con l'aiuto di qualche chiave, era meglio leggere l'iscrizione del 
monumento; ma vogliamo mostrare ai ricercatori di quale aiuto possono 
essere, per risolvere i significati nascosti, il semplice buon senso, la logica 
ed il ragionamento. 
La lettera S, che prende in prestito la forma sinuosa del serpente, 
corrisponde al khi (x) della lingua greca e ne assume anche il significato 
esoterico. È la traccia elicoidale del sole giunto allo zenit della sua 
traiettoria nello spazio, al tempo della catastrofe ciclica. È un'immagine 
teorica della bestia dell'Apocalisse, del drago che vomita, nei giorni del 
giudizio, il fuoco e lo zolfo sulla creazione macrocosmica. Grazie al valore 
simbolico della lettera S, messa in posizione errata a bella posta, 
comprendiamo che l'iscrizione dev'essere tradotta in linguaggio segreto, 
cioè nella lingua degli dei o quella degli uccelli e che si deve scoprire il 
significato per mezzo delle regole della Diplomazia. Alcuni autori ed in 
particolare Grasset d'Orcet, nell'analisi del Songe de Polyphile, pubblicata 
dalla Rivista Britannica, le hanno fornite abbastanza chiaramente tanto da 
dispensarci dal parlarne ancora dopo di loro. Dunque, leggeremo in 
francese, lingua dei diplomatici, il latino tale e quale come è scritto; poi, 
usando le vocali permutanti, otterremo l'assonanza delle nuove parole che 
compongono un'altra frase della quale ristabiliremo l'ortografìa e l'ordine 
dei vocaboli ed anche il senso letterale* (* Nel testo: Il est écrit que la vie 
se réfugie en un seul espace. N.d.T.): È scritto che la vita si rifugi in un sol 
luogo* (* Dal latino spatium, preso nel significato di luogo, posto, 
ubicazione, dategli da Tacito. Corrisponde al greco ….., radice ….., paese, 
contrada, territorio.), apprendiamo cioè che esiste un paese nel quale la 
morte non toccherà gli uomini, quando sarà il terribile momento del duplice 
cataclisma. Tocca a noi cercare, poi, la posizione geografica di questa terra 
promessa, dalla quale gli eletti potranno assistere al ritorno dell'età d'oro. 
Perché gli eletti, figli di Elia, secondo le parole della Scrittura, saranno 
salvati. Perché la loro fede profonda, la loro instancabile perseveranza nella 
fatica avrà fatto meritare loro d'essere elevati al rango di discepoli del 
Cristo-Luce. Essi porteranno il suo segno e riceveranno da lui la missione di 
ricollegare all'umanità rigenerata la catena delle tradizioni dell'umanità 
scomparsa. 
La faccia anteriore della croce, — quella che ricevette i tre terribili chiodi 
che fissarono al legno maledetto il corpo dolorante del Redentore, — è 
indicata dall'iscrizione INRI, incisa sul suo braccio trasversale. Questa 
iscrizione corrisponde all'immagine schematica del ciclo riportato sul 
  
144 
basamento (tav. XLVIII). Quindi siamo in presenza di due croci simboliche, 
strumenti del medesimo supplizio: in alto, la croce divina, esempio del 
modo scelto per espiare, in basso la croce del globo, che indica il polo 
dell’emisfero boreale e che individua nel tempo l'epoca fatale di 
quest'espiazione. Dio Padre tiene in mano questo globo sormontato dal 
segno igneo, ed i quattro grandi secoli, — figurazioni storiche delle quattro 
età del mondo, — hanno i loro sovrani rappresentati con lo stesso attributo: 
Alessandro, Augusto, Carlomagno, Luigi XIV* (*I primi tre sono degli 
imperatori, il quarto è soltanto rè, il Rè-Sole, ed indica in tal modo il 
declino dell'astro ed il suo ultimo sprazzo di luce. È il crepuscolo che 
precede la lunga notte ciclica, piena d'orrore e di spavento, «l'abominazione 
della desolazione».). Questo è ciò che c'insegna l'epigrafe INRI, 
esotericamente tradotta da Iesus Nazarenus Rex Iudaeorum, ma che prende 
in prestito alla croce il significato occulto: Igne Natura Renovatur Integra. 
Perché, presto, il nostro emisfero sarà provato col fuoco e nel fuoco. Ed allo 
stesso modo con cui, per mezzo del fuoco, si separano i metalli impuri 
dall'oro, cosi, dice la Scrittura, i buoni saranno separati dai cattivi nel gran 
giorno del Giudizio. Su ognuna delle quattro facce del piedistallo, si nota un 
simbolo differente. Su di una è scolpita l'immagine del sole, su di un'altra 
quella della luna; sulla terza, c'è una grande stella e sull'ultima una figura 
geometrica che, come abbiamo appena detto, è lo schema adottato dagli 
iniziati per indicare il ciclo solare. Si tratta d'una semplice circonferenza 
divisa in quattro settori da due diametri, che s'intersecano ad angolo retto. I 
settori portano scolpita un'A che li caratterizza, cosi, come le quattro âges* 
(*Età. N.d.T.) del mondo; essi formano quindi un geroglifico completo 
dell'universo, formato dai segni convenzionali del cielo e della terra, delle 
cose spirituali e delle cose terrene, del macrocosmo e del microcosmo, e nel 
quale si ritrovano riuniti gli emblemi maggiori della redenzione (croce) e 
del mondo (circonferenza).  
Nel medioevo, dunque, si esprimeva la rotazione continua di queste 
quattro fasi del grande periodo ciclico, per mezzo d'un cerchio diviso da due 
diametri perpendicolari; ciascuna fase, generalmente, era rappresentata dai 
quattro evangelisti o dalla loro lettera simbolica che era l’alfa greca, e, più 
spesso, dai quattro animali evangelici che attorniavano il Cristo, 
raffigurazione umana e vivente della croce. Quest'ultima composizione 
tradizionale si trova assai di frequente nei timpani dei portali romanici. 
Gesù è raffigurato seduto, con la mano sinistra appoggiata ad un libro, la 
destra alzata nel gesto della benedizione, e separato dai quattro animali che 
gli fanno corona dall'ellisse chiamata Mandorla mistica. Questi gruppi 
scultorei, generalmente separati dagli altri da ghirlande di nuvole, sono 
  
145 
composti con le figure messe sempre nello stesso ordine, come si può notare 
nelle cattedrali di Chartres (portale del rè) e di Le Mans (portico 
occidentale), nella chiesa dei Templari di Luz (Hautes-Pyrénées), in quella 
di Civray (Vienne), nel portale di Saint-Trophime ad Arles, ecc. (tav. 
XLIX). 
Scrive san Giovanni : « Davanti al trono c'era anche un mare di vetro 
simile a cristallo; ed in mezzo al trono ed intorno al trono, c'erano quattro 
animali pieni di occhi sia davanti che di dietro. Il primo animale 
assomigliava ad un leone; il secondo assomigliava ad una mucca; il terzo 
aveva il viso come quello di un uomo, ed il quarto as somigliava ad 
un'aquila che vola* (* Apocalisse cap. IV, vv. 6 e 7.). » Questa relazione è 
simile a quella di Ezechiele: « Io vidi dunque... una grossa nuvola ed un 
fuoco che la circondava, e tutt'intorno uno splendore, in mezzo al quale 
c'era qualcosa di simile al metallo che esce dal fuoco; ed in mezzo a questo 
fuoco si vedevano riuniti quattro animali... E le loro facce rassomigliavano 
ad un viso di uomo; e tutt'e quattro, a destra, avevano il muso d'un leone; e 
tutt'e quattro, a sinistra, avevano il muso d'un bue; ed al di sopra tutt'e 
quattro avevano un muso d'aquila* (* Cap I, vv. 4 e, 5, 10 e 11.)» 
Nella mitologia indù, i quattro settori uguali della circonferenza, formati 
dalla croce, servivano di base ad una concezione mistica assai singolare. 
L'intero ciclo dell'evoluzione umana è incarnato sotto l'aspetto d'una vacca, 
che simbolizza la virtù, ed i suoi quattro zoccoli stanno ognuno su uno dei 
quattro settori che raffigurano le età del mondo. Nella prima età, che 
corrisponde all'età dell'oro dei Greci e che è chiamata Credayougam o età 
dell'innocenza, la Virtù si mantiene stabilente sulla terra: la vacca si 
appoggia completamente con i suoi quattro piedi. Nel Tredayougam o 
seconda età, corrispondente all'età dell'argento, la vacca s'indebolisce e si 
tiene solo su tre zampe. Per tutta la durata del Touvabarayougam o terza 
età, corrispondente a quella del bronzo, essa si riduce a due piedi soltanto. 
Ed infine nella nostra età del ferro, la vacca ciclica, o l'umana Virtù, giunge 
al supremo grado di debolezza e di senilità: si sostiene a fatica, in equilibrio 
su di un solo piede. È la quarta ed ultima età, il Calyougam, età di miseria, 
di disgrazia e di rovina. 
L'unico sigillo dell'età del ferro è quello della morte. Il suo geroglifico è 
lo scheletro provvisto degli attributi di Saturno: la clessidra vuota, che 
indica il tempo trascorso, e la falce, riproduzione del numero sette, che è il 
numero della trasformazione, della distruzione, dell'annientamento. Il 
Vangelo di quest'epoca nefasta è quello scritto sotto l'ispirazione di san 
Matteo. Matthaeus, in greco ……, deriva da ……, ……, che significa 
scienza. Questo vocabolo ha prodotto ….., ….., studio conoscenza, da ….. 
  
146 
imparare, istruirsi. È il Vangelo secondo la Scienza, l'ultimo tra tutti, ma 
per noi il primo, perché c'insegna che, tranne un piccolo numero d'eletti, noi 
dobbiamo perire collettivamente. Per questa ragione l'angelo fu attribuito a 
san Matteo, perché la scienza, la sola capace di penetrare il mistero delle 
cose, quello degli esseri e del loro destino può dare all'uomo delle ali perché 
si elevi fino alla conoscenza delle più alte verità e giunga fino a Dio. 
 
  
147 
 
 
 
 
 
CONCLUSIONE 
  
148 
Scire. Potere 
Audere. Tacere. 
 
 ZOROASTRO 
 
 
 La Natura non apre a tutti, indistintamente, la porta del santuario. 
 In queste pagine il profano scoprirà, forse, qualche prova di una scienza 
vera e positiva. Noi però non pretenderemo d'essere onorati dalla sua 
conversione, perché non ignoriamo quanto tenaci siano i pregiudizi, e 
quanto sia grande la forza delle prevenzioni. Il discepolo, tuttavia, ne 
ricaverà maggior profitto, a condizione che non disprezzi le opere dei 
vecchi Filosofi, che studi, accuratamente, ed approfondendoli, i testi 
classici, finché non abbia acquisito una sufficiente e lucida visione che gli 
permetta di discernere i punti oscuri della tecnica operatoria. 
Nessuno può pretendere di possedere il gran Segreto se non accorda la 
propria esistenza al diapason delle ricerche intraprese. 
Non è sufficiente essere studioso, attivo e perseverante, se manca un 
solido principio, che sia una base concreta, se l'entusiasmo smodato accusa 
la ragione, se l'orgoglio tiranneggia il giudizio, se l'avidità si accresce alla 
fulva luce d'un astro d'oro. 
La Scienza misteriosa ha bisogno di molta equità, di esattezza, di 
perspicacia nell'osservazione dei fatti, d'uno spirito sano, logico e 
ponderato, d'un'immaginazione viva ma senza esaltazione, d'un cuore 
ardente e puro. Inoltre, essa esige la più grande semplicità e l'assoluta 
indifferenza nei confronti delle teorie, dei sistemi, delle ipotesi che, 
generalmente, sono ammessi senza dimostrazione, facendo fede sui libri o 
sulla reputazione dei loro autori. Essa vuole che i suoi aspiranti imparino a 
pensare di più col proprio cervello, e meno con quello degli altri. Essa 
pretende, infine, ch'essi chiedano la verità dei suoi principii, la conoscenza 
della sua dottrina e la pratica dei suoi lavori alla Natura, nostra madre 
comune. 
Con l'esercizio costante delle sue facoltà d'osservazione e di 
ragionamento, con la meditazione, il neofito salirà i gradini che conducono 
al 
 
SAPERE. 
 
L'imitazione 
ingenua 
dei 
procedimenti 
naturali, 
l'abilità 
unita 
all'ingegnosità, le luci d'una lunga esperienza gli assicureranno il  
  
149 
POTERE. 
 
Divenuto realizzatore, avrà ancora bisogno di pazienza, di costanza, di 
volontà incrollabile. Audace e risoluto, la certezza e la fiducia nate da una 
solida fede gli permetteranno di 
 
OSARE. 
 
Infine, quando il successo avrà consacrato tanti anni laboriosi, quando i 
suoi desideri saranno esauditi, il Saggio, disprezzando le vanità di questo 
mondo, si accosterà agli umili, ai diseredati, a tutti coloro che lavorano, 
soffrono, lottano, si disperano e piangono quaggiù. Discepolo anonimo e 
muto della Natura eterna, apostolo dell'eterna Carità, resterà fedele al suo 
voto di silenzio. 
 Nella Scienza, nel Bene, l'Adepto deve, per sempre, 
 
TACERE 
  
150 
 
  
 
